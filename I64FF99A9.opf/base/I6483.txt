༄༄༅།།བོད་ཀྱི་ནང་བསྟར་དང་ཚོགས་ལྗོ་བ།།
Tibetan Budclist Resource Center
TextScan InputForm - Title Page
6483
TBRCVolumeNumber
30541
TBRC WorkNumber(W)
Title ཀརྨ་པ་རང་བྱུང་རྡོ་རྗེའི་གསུང་འབུམ།
gsung bum /rangbyungrdo rje
Author བྱུང་རྡོ་རྗེ།།
རང་
rdorje
rangbyung
Descriptor
PublicationOriginal
[ziling]
Place
[mtshurphumkhanpo loyagbkra shis]
Publisher
[2006]
Date
16
TotalVolumes
6
CurrentVolume(ofTotal)
2
NumberofTBRC Introductory Pages
2
NumberofIntroductoryPages
616
NumberofTextPages
scanned atthetibetanbuddhist resource center, 150 w 17th st,
TBRC Scanning Information
newyorkcity ny 10011 usa2006

༄༅། །ཀརྨ་པ་རང་བྱུང་རྡོ་རྗེའི་གསུངས་འབུམ། ཆ༽ རྟགས་ཅན་ལ། དྲན་པ་ཉེར་བར་བཞག་པའི་བསྟན་བཅོས་ཀྱི་འགྲེལ་པ་ལྡེབ།༡༡༠ སྡུད་པ་ཚིགས་སུ་བཅད་པའི་ས་བཅད་ལྡེབ།༨
འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པའི་ཊི ཀྐ་ཡིད་བཞིན་གྱི་ནོར་བུ་རིན་པོ་ཆེ་ཕ་རོལ་ཏུ་ཕྱིན་པ་རྒྱ་མཚོའི་སྡེ་ཞེས་བྱ་བ་ལྡེབ།༧༡ མངོན་པར་རྟོགས་པའི་རྒྱན་གྱི་ས་བཅད་སྣང་བྱེད་སྒྲོན་མེ་
ལ
གཞུང་དང་བཅས་པ་ལྡེབ་༢༥ ཤེས་རབ་ཀྱི་ཕ་རོལ་ཏུ་་ཕྱིན་པ་སྐབས་བརྒྱད་སྟོང་ཐུན་ལ་ལྡེབ།༣༡ ཆོས་དང་ཆོས་ཉིད་རྣམ་པར་འབྱེད་པའི་བསྟན་བཅོས་ཀྱི་རྣམ་པར་བཤད་པའི་རྒྱན་ཅེས་ཞེས་བྱ་བ་ལྡེབ།༦༣ དཀར་ཆག་
༗ ལྡེབ་གཅིག་བཅས་ཁྱོན་བསྡོམས་ལྡེབ།།༣༠༩

།དམ་པའི་ཆོས་དྲན་པ་ཉེ་བར་བཞག་པའི་བསྟན་ཆོས་ཀྱི་འགྲེལ་བ་བཞུགས་སོ། །༄༅།

༄༅། །ཟག་མེད་མཁྱེན་གཉིས་ལྷུན་གྲུབ་ནམ་མཁའ་ལས། །ཐུགས་རྗེ་རྨད་དུ་བྱུང་བའི་དཔལ་འབར་བས། །འགྲོ་བའི་མ་རིག་མུན་པ་ཀུན་སེལ་བའི།
ཐུབ་དབང་ཉི་མ་དེ་ལ་ཀུན་ནས་འདུད། །རྒྱལ་བའི་དགོངས་པ་ཟབ་ཡངས་ནམ་མཁའ་ཡི། །སྡེ་སྣོད་རྒྱ་མཚོའི་ཆུ་གཏེར་ཐམས་ཅད་ལས། །དམ་ཆོས་དྲན་པ་ཉེར་གཞག་ཚིག་དོན་
རྣམས། །གསལ་ཞིང་མ་ལུས་རྫོགས་པར་མཛད་པ་ཡི། །རྒྱལ་སྲས་རང་བྱུང་རྡོ་རྗེའི་ཞབས་་ལ་འདུད། །བདག་ནི་ཐོས་ཆུང་ཤེས་རབ་དམན་པའི་ཕྱིར། །བསྟན་ཆོས་འདི་དོན་ཚང་
བར་མ་རྙེད་ནའང། །བླ་མ་མཆོག་དང་དེས་གསུང་བསྟན་ཆོས་ལ། །དད་པའི་སྟོབས་ཀྱིས་ཅུང་ཟད་བཤད་པར་བྱ། །བསྟན་ཆོས་འཆད་པ་ནི་ཐོག་མར་དགོས་པ་བརྗོད་དགོས་

།པས། དེ་བརྗོད་པར་བྱ་སྟེ། དེ་ལ་བདག་ཅག་གི་སྟོན་པ་འདིས་དང་པོར་བྱང་ཆུབ་མཆོག་ཏུ་སེམས་བསྐྱེད། བར་དུ་བསྐལ་པ་གྲངས་མེད་
གསུམ་ལ་ཚོགས་བསགས། མཐར་མངོན་པར་རྫོགས་པ་སངས་རྒྱས་ནས་ཆོས་ཀྱི་འཁོར་ལོ་བསམ་གྱིས་མི་ཁྱབ་པར་བསྐོར་བ་ཡིན་ཞེས་གྲགས་སོ། །དེ་ཡང་སྔོན་བསྐལ་པ་
གྲངས་མེད་གསུམ་འདས་པའི་གོང་རོལ་ན། །ཐུབ་པ་ཆེན་པོ་ཞེས་བྱའི་སངས་རྒྱས་གཅིག་འཇིག་རྟེན་དུ་བྱོན། དེའི་ཚེ་ན་བདག་ཅག་གི་སྟོན་པ་འདི། རྫ་མཁན་གྱི་པུ་ཁྱེའུ་སྣང་
བྱེད་ཅེས་བྱ་བར་གྱུར་པས་སངས་རྒྱས་དེའི་དྲུང་དུ་གདུག་གཅིག་མཆིལ་ལྷམ་ཟུང་གཅིག་བུམ་པ་ཆུས་བཀང་བ་གཅིག མགྲོན་བུ་ལྔ་ཕུལ་སྟེ། དེ་བཞིན་གཤེགས་པ་ཁྱོད་སྐུ་ཅི་

འདྲ་དང༌། འཁོར་དང་སྐུ་ཚེའི་ཚད་དང་ཞིང་ཁམས་དང༌། །དེ་བཞིན་མཚན་མཆོག་བཟང་པོ་ཅི་འདྲ་བར། །དེ་འདྲ་ཁོ་ནར་བདག་ཀྱང་འགྱུར་བར་ཤོག །ཅེས་དང་པོར་བྱང་ཆུབ་དུ་སེམས་་བསྐྱེད་དོ། །དེ་ནས་བཟུང་
ནས་སངས་རྒྱས་ཡུལ་འཁོར་སྐྱོང་གི་བར་དུ་སངས་རྒྱས་བདུན་ཁྲི་ལྔ་སྟོང་སྒོ་གསུམ་གྱིས་མཉེས་པར་བྱས་ཏེ་བསྐལ་པ་གྲངས་མེད་གཅིག་ལ་ཚོགས་བསགས་ནས་སྦྱོར་ལམ་རྫོགས་པར་མཛད་དོ། །ཡང་སངས་རྒྱས་མར་མེ་
མཛད་ནས། སངས་རྒྱས་དབང་པོའི་རྒྱལ་མཚན་ཐུབ་པའི་བར་དུ། སངས་རྒྱས་བདུན་ཁྲི་དྲུག་སྟོང་དྲུང་དུ་བསྐལ་པ་གྲངས་མེད་གཅིག་ཚོགས་བསགས་ནས་ས་དང་པོ་ནས་བདུན་པའི་བར་རྫོགས་པར་བྱས། ཡང་སངས་
རྒྱས་མར་མེ་མཛད་ནས་སངས་རྒྱས་འོད་སྲུང་གི་བར་སངས་རྒྱས་བདུན་ཁྲི་བདུན་སྟོང་ལ་ཚོགས་བསགས་ནས་ས་བཅུའི་བར་རྫོགས་པར་བྱས་སོ། །དེ་ལྟར་ཡིན་པར་ཡང༌། འདུལ་བ་ལུང་གཞི་ལས། །སངས་རྒྱས་ཤཱཀྱ་ལ་
ཐུབ་པ་ནས། །འདྲེན་པ་ཡུལ་འཁོར་སྐྱོང་གི་བར། །བདུན་ཁྲི་དང་ནི་ལྔ་སྟོང་གི །སངས་རྒྱས་རྣམས་ནི་ངས་མཆོད་དོ། །ཅེས་དང༌། སངས་རྒྱས་མར་མེ་མཛད་ནས་ནི།།དབང་པོའི་རྒྱལ་མཚན་ཐུབ་པའི་བར། །བདུན་ཁྲི་
དྲུག་སྟོང་ཚང་པ་ཡི། སངས་རྒྱས་རྣམས་ནི་ང་ཡིས་མཆོད་ཅེས་པ་དང༌། སངས་རྒྱས་ལེགས་མཛད་ནས་བཟུང་སྟེ། །སངས་རྒྱས་འོད་སྲུང་བར་དག་དུ། །བདུན་ཁྲི་བདུན་སྟོང་ང་ཡིས་མཆོད། །ཅེས་གསུངས་སོ། །དེ་ནས་

༄༅། །ཡང་བསྐལ་པ་གྲངས་མེད་གསུམ་ལ་ཚོགས་བསགས་ནས། མཐར་ལྷའི་བུ་དམ་པ་ཏོག་དཀར་པོར་སྐྱེ་བ་བཞེངས་ནས་དགའ་ལྡན་གྱི་ལྷ་རྣམས་ཀྱི་དོན་མཛད། དེ་ནས་འཛམ་བུའི་གླིང་པ་
རྣམས་འདུལ་བའི་དུས་ལ་བབ་པར་གཟིགས་ནས་བཅོམ་ལྡན་འདས་བྱམས་པ་རྒྱལ་ཚབ་ཏུ་ལྷ་རྣམས་ཀྱི་སྟོན་པར་བསྐོས་ནས། ཁོང་རང་གིས་གཟིགས་པ་ལྔ་ལ་གཟིགས་ཏེ། བུད་མེད་ཀྱི་གཡོ་སྒྱུ་ཐམས་ཅད་དང་བྲལ་བ་
མ
ཡུམ་སྒྱུ་མ་ལྷ་མཛེས་ཀྱི་ལྷུམས་སུ་བཞུགས་ཏེ། སེར་སྐྱའི་གྲོང་ཁྱེར་གྱི་དབུས་སུ། འཛམ་བུ་གླིང་གི་རྒྱལ་པོ་ཟས་གཙང་མའི་སྲས་གཞོན་ནུ་དོན་ཐམས་ཅད་གྲུབ་པར་སྐུ་སྐྱེ་བ་བཞེངས་ནས། འཇིག་རྟེན་པ་དང་མཐུན་པར་
མཛད་པའི་ཕྱིར་བཟོ་དང་སྐྲ་རྩལ་རྣམས་བསྟན། ཤཱ ཀྱ་ལག་ན་བེ་ཅོན་གྱི་བུ་མོ་ས་འཚོ་མ་ལ་སོགས་པ་བཙུན་མོ་རྣམས་བཞེས་ནས། ས་འཚོ་མ་ལ་སྲས་སྒྲ་གཅན་འཛིན་བཟང་པོ་ཡང་བལྟམས་པར་མཛད་དོ། །དེ་ནས་སིལ་
སྙན་གྱིས་སྒྲ་དང་ལྷ་རྣམས་ཀྱིས་རབ་ཏུ་བྱུང་བར་བསྐུལ་བ་ལ་རྟེན་ནས་གྲོང་ཁྱེར་སེར་སྐྱ་ནས་བྱུང་སྟེ། ཀོ་ཤམ་བྷིའི་ཡུལ་དུ་རང་གིས་རང་གི་དབུ་སྐྲ་བྲེག་སྟེ་རང་བྱུང་གི་བསྙེན་པ་རྫོགས་པར་མཛད་དོ། །དེ་ནས་དགེ་སྦྱོང་
དང་བྲམ་ཟེ་རྣམས་ཀྱི་དཀའ་ཐུབ་ཀྱི་ང་རྒྱལ་གཅག་པའི་ཕྱིར་ཆུ་བོ་ན་རན་འཛའ་ནའི་འགྲམ་དུ་ལོ་དྲུག་དཀའ་ཐུབ་མཛད་དོ། །དེ་ནས་གདུལ་བྱ་རྣམས་ལ་དཀའ་ཐུབ་ཁོ་ནས་མི་གྲོལ་བར་བསྟན་པ་དང༌། མུ་སྟེགས་པ་

རྣམས་དཀའ་ཐུབ་ཀྱིས་དག་པར་འཛིན་པ་རྣམས་སུན་ཕྱུང་བའི་ཕྱིར། ཟས་རགས་པ་གསོལ་ནས་དཀའ་ཐུབ་ལས་བཞེངས་ནས། རྡོ་རྗེའི་གདན་བྱང་ཆུབ་ཀྱི་ཤིང་དྲུང་དུ་རྩ་སྔོན་པོ་རྨ་བྱའི་མགྲིན་པ་ལྟ་བུ་བཏིང་ནས་དེའི་
སྟེང་དུ་བཞུགས་ནས། སྟན་འདིར་བདག་གི་ལུས་འདི་སྐམས་ཀྱང་རུང༌། །ཕགས་པ་རུས་པ་ཤ་རྣམས་ཞིག་ཀྱང་རུང༌། །སྐལ་མང་རྙེད་དཀའ་བྱང་ཆུབ་མ་ཐོབ་བར། །སྟན་འདི་ལས་ནི་ལུས་བསྐྱོད་མི་བྱའོ། །གསུངས་ནས
སྲོད་ལ་བདུད་བཏུལ། ཏིང་འཛིན་ལ་མཉམ་བར་བཞག ཐོ་རངས་རྡོ་རྗེ་ལྟ་བུ་ཏིང་འཛིན་གྱིས་སྒྲིབ་པ་ཕྲ་མོ་རྣམས་སྤངས་ནས། མངོན་པར་རྫོགས་པར་སངས་རྒྱས་སོ། །དེ་ནས་ཞག་བདུན་ཕྲག་བདུན་ཆོས་མ་གསུང་
པ་ལ། ཚངས་པའི་རྒྱལ་པོས་ཆོས་ཀྱི་འཁོར་ལོ་བསྐོར་བར་གསོལ་བ་བཏབ་པ་ལ་བརྟེན་ནས། །ཆོས་གསུང་པར་བཞེད་ནས། བཀའ་སྩལ་པ། ཚངས་པ་མ་གའི་སེམས་ཅན་གང་། །རྣ་བར་ལྡན་ཞིང་དད་དང་ལྡན་གྱུར་ལ།
མི་འཚེ་རྟག་ཏུ་འདུ་ཤེས་ཆོས་ཉན་པ། །དེ་དག་ལ་ནི་བདུད་རྩིའི་སྒོ་དབྱེའོ། །ཞེས་གསུངས་ནས། དྲང་སྲོང་ལྷུང་བའི་རི། རི་དྭགས་འབྱིན་པའི་གནས་སུ་གཤེགས་ནས། ཀུན་ཤེས་ཀོའུ་ཌི་ནྱ་ལ་སོགས་པ་འཁོར་ལྔ་སྡེ་
བཟང་པོ་ལ་སོགས་པ་རྣམས་ལ་བདེན་པ་བཞིའི་ཆོས་ཀྱི་འཁོར་ལོ་བསྐོར་བ་ནས་བཟུང་སྟེ། །གདུལ་བྱ་མོས་པ་སྣ་ཚོགས་ཀྱི་རྒྱུད་དང་འཚམ་པའི་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་གཅིག་སྐོར་བར་མཛད་ཅེས་

།གྲགས་སོ། དེ་ནས་དགུང་ལོ་བརྒྱད་ཅུ་ལོན་པའི་དུས་ན། ལེ་ལོ་ཅན་རྣམས་བསྐུལ་བ་དང༌། རྟག་འཛིན་ཅན་རྣམས་སྐྱོ་བ་བསྐྱེད་པའི་ཕྱིར། རྩ་མཆོག་གི་གྲོང་ཤིང་ས་ལ་ཕ་ཟུང་གི་བར་དུ་
ཀུན་དགའ་བོས་གཟིམ་ཁྲི་བཤམས་པའི་སྟེང་དུ་བཞུགས་ནས། དགེ་བསྙེན་ཙུ་འདས་སྦྱར་པའི་ཞལ་ཟས་ཀྱི་ཐ་མ་ནི། གསོལ་ནས། ཀུན་ཏུ་རྒྱུ་རབ་བཟང་ལ་སོགས་པ་གདུལ་བྱའི་ཐ་མ་རྣམས་བཏུལ་ལོ། །དེ་ནས་འཁོར་
# ལ་ང་མྱ་ངན་ལས་འདས་པའི་འོག་ཏུ་བཀའ་བསྡུ་བ་འདི་ལྟར་དུ་གྱིས་ཅིག་བྱ་བ་ལ་སོགས་པ་གསུངས་ནས། དཔྱིད་ཟླ་འབྲིང་པོའི་ཚེས་བཅོ་ལྔ་ལ། དགོངས་པ་ཡོངས་སུ་མྱ་ངན་ལས་འདས་ཞེས་གྲགས་ས། །དེ་ནས་
སངས་རྒྱས་མྱ་ངན་ལས་འདས་པའི་དུས་ཕྱིས། ས་ཆེན་པོ་ལ་བཞུགས་པའི་བྱང་ཆུབ་སེམས་དཔའ་རྣམས་དང༌། དགྲ་བཅོམ་པ་རྣམས་ཀྱིས་བཀའི་བསྡུ་བ་ལན་གསུམ་མཛད་པའི་ཐ་མར། ཕྱི་མའི་གདུལ་བྱ་རྣམས་ལ་ཕན་
བར་བྱ་བའི་ཕྱིར། གསུང་རབ་རྣམས་ཡི་གེར་བྲིས་ནས། པུ་ཏི་དང་གླེགས་བམ་དུ་བཞུགས་པ་ལ། བོད་ཡུལ་དུ་ཡང༌། ལོ་ཙཱ་བ་ཆེན་པོ་རྣམས་ཀྱི་ཆོས་དཔག་ཏུ་མེད་པ་བསྒྱུར་རོ། །དེ་ལ་མདོ་ཆེན་པོ་དྲན་པ་ཉེ་བར་བཞག་
པ་འདི་ནས་དམྱལ་བ། ཡི་དྭགས། དུད་འགྲོ འདོད་ལྷ་རིས་དྲུག གཟུགས་ཁམས་དང་གཟུགས་མེད་ཀྱི་ལྷ་རྣམས་ཀྱི་རྒྱུ་འབྲས་ཞིབ་པར་སྟོན་པ་ཡིན་པ་ལ། སྔར་གྱི་ལོ་པཎ་རྣམས་ཀྱི་སུམ་ཅུ་རྩ་གསུམ་གྱི་ལྷའི་རྒྱུ་འབྲས་

བར་བསྒྱུར། དུས་ཕྱིས་པ་ཚབ་ལོ་ཙཱ་བ་ཉི་མ་གྲགས་ཀྱིས་འཐབ་བྲལ་གྱི་ལྷའི་རྒྱུ་འབྲས་བར་དུ་བསྒྱུར། གཞན་རྣམས་རྒྱ་གར་གྱི་དཔེ་ལ་ཆད་ནས་བོད་དུ་མ་འགྱུར་བས། མདོ་འདི་ཡི་ཚིག་དོན། འགའ་ཞིག་མ་ཚང་བ་བ་ཡིན་
ནོ༑ །དེ་ལ་རྩོད་པའི་དུས་ཀྱི་སྙིགས་མའི་སེམས་ཅན་ཉོན་མོངས་པ་སྣ་ཚོགས་ཀྱིས་བློ་བཅིང་བ་སངས་རྒྱས་གྲངས་མེད་པ་འདས་པ་རྣམས་ཀྱིས་ཡང་གསོ་བའི་སྤྱོད་ཡུལ་དུ་མ་གྱུར་པའི་གདུལ་བར་དཀའ་བ་རྣམས་ལ་རྒྱལ་
བའི་སྲས་བྱང་ཆུབ་སེམས་དཔའ་གཞན་པས་ཀྱང་ཐུགས་རྗེས་ལྷག་པར་བསྐྱེད་ནས་བྱང་ཕྱོགས་ཁ་བ་ཅན་འདིར་སྐུ་སྐྱེ་བ་བཞེངས་པ། རང་བྱུང་རྡོ་རྗེ་ཞེས་མཚན་ཡོངས་སུ་གྲགས་པའི་བྱང་ཆུབ་སེམས་དཔའ་ཆེན་པོ་
x
མཁྱེན་པའི་འོད་ཟེར་དང་བརྩེ་བའི་ཐུགས་རྗེ་སེམས་ཅན་ཐམས་ཅད་ལ་བུ་གཅིག་པ་ལྟར་དུས་ཐམས་ཅད་ལ་གཟིགས་པའི་ཐུགས་རྗེ་ཅན་དེ་ཉིད་ཀྱིས་མདོའི་དོན་ཚང་བར་བྱ་བ་དང་མ་རིག་པའི་ལིང་ཏོག་གིས་ཤེས་རབ་
ཀྱི་མིག་ལྡོངས་ནས་ལས་རྒྱུ་འབྲས་དང་དེ་ཁོ་ན་ཉིད་ལེགས་པར་མི་ཤེས་པའི་སེམས་ཅན་འགའ་ཞིག་གིས། དེ་ཤེས་པར་བྱ་བའི་ཕྱིར། འཕགས་པ་རྣམས་ཀྱིས་མཛད་པའི་བསྟན་ཆོས་དང༌། མདོ་རྣམས་ལ་ཤེས་རབརབ་ཀྱི་
སྤྱན་གྱིས་གཟིགས་ནས དོན་འཐོར་བ་རྣམས་ནི་བསྡུས་འཁྲུག་པ་རྣམས་ནི་བསྡེབས། མི་གསལ་བ་རྣམས་གསལ་བར་བྱས་ཏེ་མ་ཚང་བ་རྣམས་ཁ་བསྐང་ནས། དྲན་པ་ཉེ་བར་བཞག་པའི་དོན་སྣང་བར་བྱེད་པའི་ཚིག་

།ལེའུར་བྱས་པའི་བསྟན་ཆོས་འདི་མཛད་དོ། །འདི་ལ་བརྟེན་ནས་གདུལ་བྱ་རྣམས་ཀྱིས། འདི་ནི་མི་དགེ་བའི་ལས་དེ། འདི་ལྟར་བྱས་ན་ངན་སོང་གསུམ་དུ་སྐྱེ་ནས་སྡུག་བསྔལ་མྱོང༌། དགེ་
བའི་ལས་འདི་དང་འདི་བྱས་ན་མཐོ་རིས་སུ་སྐྱེ་ནས་བདེ་བ་མྱོང༌། ཐེག་པ་གསུམ་གྱི་ལམ་འདི་ལྟ་བུ་བསྒྲུབ་ན་འབྲས་བུ་ཐར་པ་དང༌། ཐམས་ཅད་མཁྱེན་པ་ཐོབ་པར་འདུག་སྙམ་དུ་གོ་བ་ནི། བསྟན་ཆོས་འདི་ཡི་དགོས་པ་
ཡིན་ནོ། །དེ་ལྟར་གོ་ནས་དགེ་སྡིག་ལ་བླང་དོར་བྱས་ནས་ལམ་གསུམ་ཉམས་སུ་བླང་ནས་འབྲས་བུ་ཐར་པ་དང་ཐམས་ཅད་མཁྱེན་པ་ཐོབ་པ་ནི་འདི་ཡི་དགོས་པའི་དགོས་པ་ཉིང་དགོས་ཡིན་ནོ། །དེ་ལྟར་འབྲས་བུ་ཐོབ་པ་
མ ༽
དེ་དགེ་སྡིག་ལ་བླང་དོར་བྱས་ནས་ལམ་བསྒྲུབ་པ་ལས་བྱུང༌། དེ་བླང་དོར་ཤེས་པ་ལ་བྱུང་། དེ་བསྟན་ཆོས་ལས་བྱུང་བས། བརྗོད་བྱའི་དོན་དང༌། རྗོད་བྱེད་ཀྱི་ཚིག་འབྲེལ་བར་ཤེས་པར་བྱའོ། །དགོས་པ་བཤད་ཟིན་ཏོ
e
ད་ནི་བསྡུས་པའི་དོན་བཤད་པར་བྱ་སྟེ། དེ་ལྟར་ངག་དང་ངག་ཅན་འབྲེལ་པའི་བསྟན་ཆོས་འདི་ལ་ལེའུ་་བཅུ་ཡོད་པས་ཁམས་གསུམ་གྱི་སེམས་ཅན་གྱི་རྒྱུ་འབྲས་དང་བར་དོ་དང་། སྣོད་ཀྱི་འཇིག་རྟེན་ཆགས་འཇིགས་སྟོན་
པས། དེ་ལ་ལེའུ་དང་པོས་རིས་དྲུག་གི་སེམས་ཅན་ཅི་ལྟར་འཁྲུལ་བ་དང༌། དེས་བསྒྲུབས་པའི་མི་དགེ་བ་དང༌། དགེ་བ་དང༌། མི་གཡོ་བའི་ལས་དང༌། ལམ་བསྒྲུབ་པའི་ཚུལ་རྣམས་མདོར་བསྟན་ནས། ལེའུ་གཞན་

རྣམས་ཀྱིས་རྒྱས་པར་བཤད་པས། ལེའུ་གཉིས་པས་ནི་ཚ་བའི་དམྱལ་བ་བརྒྱད་རེ་རེ་ལའང་འཁོར་བཅུ་དྲུག་རེ་ཡོད་པ་དང༌། གྲང་བའི་དམྱལ་བ་བརྒྱད། ཉི་ཚེ་བ་དང༌། དེ་རྣམས་ཀྱི་རྒྱུ་འབྲས་སྐྱེ་བའི་ལས། སྐྱེས་
གནས། སྐྱེས་ན་སྡུག་བསྔལ་ཅི་ཡོད། ཚེ་ཅི་ཐུབ་རྣམས་སྟོན་པ་ཡིན་ནོ། །ལེའུ་གསུམ་པས་ནི་ཡི་དྭགས་ཀྱི་རིགས་སུམ་ཅུ་རྩ་དྲུག་གི་སྐྱེ་བའི་ལས་ཅི་ཡིན་སྐྱེ་སའི་གནས། སྐྱེ་ན་སྡུག་བསྔལ་ཅི་ཡོད་ཅི་ལྟར་འབྱུང་བ་ཚེ་ཅི་
ཐུབ་རྣམས་བསྟན་པ་ཡིན་ནོ། །ལེའུ་བཞི་པས་ནི་དུད་འགྲོ་ཁ་འཐོར་བ་རྣམས་དང་དུད་འགྲོ་ཀླུ་དང་དུད་འགྲོ་ལྷ་མ་ཡིན་རྣམས་ཀྱི་སྐྱེ་བའི་རྒྱུ་དང༌། སྐྱེ་ས་གནས་དང་འབྲས་བུ་བདེ་སྡུག་དང་ལྷ་དང་ལྷ་མ་ཡིན་འཐབ་
པའི་ཚུལ་བསྟན་ནོ། །ལེའུ་ལྔ་པས་ནི་མི་འདི་དང་པོ་ཅི་ལྟར་བྱུང་བ་དང༌། རིགས་བཞི་ཅི་ལྟར་གྱེས་པ། །མཆོག་གང་ཡིན་པ་དང༌། དེ་རྣམས་ལ་མུ་གེ་དང་ནད་དང་མཚོན་གྱི་བསྐལ་པ་རྣམས་བསྟན་ནོ། །ལེའུ་དྲུག་པས་ནི། 0H
རྒྱལ་ཆེན་བཞི་སུམ་ཅུ་རྩ་གསུམ། མཚེ་མ། དགའ་ལྡན། འཕྲུལ་དགའ། གཞན་འཕྲུལ་དབང་བྱེད་རྣམས་ཀྱི་ལྷའི། སྐྱེ་བའི་རྒྱུ། སྐྱེ་ས་གཞལ་ཡས་ཁང་གི་བཀོད་པ། སྐྱེས་ན་བདེ་སྐྱིད་ཅི་ཡོད་ཚེ་ཚད་བསྟན་ནོ། །ལེའུ་བདུན་
པས་ནི། གཟུགས་ཁམས་ཀྱི་ལྷ་གནས་བཅུ་བདུན་གྱི་རྒྱུ་བསམ་གཏན། གནས། བདེ་སྐྱིད། ལུས་ཚད་ཚེ་ཚད་རྣམས་བསྟན་ནོ། །ལེའུ་བརྒྱད་པས་ནི། གཟུགས་མེད་སྐྱེ་མཆེད་མུ་བཞིའི་རྒྱུ་སྙོམ་འཇུག་ཚེ་ཚད་རྣམས་བསྟན་

།ནོ༑ །དགུ་པས་ནི་འདུས་བྱས་མི་རྟག་པར་བསྟན་པའི་ཕྱིར། ཕྱི་སྣོད་ཀྱི་འཇིག་རྟེན་ཆགས་འཇིགས་ཇི་ལྟར་འབྱུང་བ་བསྟན་ནོ། །བཅུ་པས་ནི་སེམས་ཅན་རྣམས་འཆི་བ་ན། རེས་དྲུག་གང་
དུ་འགྲོ་བ་ལ་བར་དོ་ཅི་ལྟར་འབྱུང་བ་དང༌། འཁོར་བ་དེ་རྣམས་ལ་་ཐར་བའི་ཐབས་ལམ་གྱི་རིམ་པ་ཅི་ལྟར་བསྒྲུབ་པ་བསྟན་ནོ། །དེ་ལྟར་བསྡུས་པའི་དོན་བཤད་ཟིན་ནས། ད་ནི་དྲན་བ་ཉེར་བར་གཞག་པའི་ཚིག་དོན་
81 གཞུང་དངོས་སྟོན་པ་ལ་དོན་གསུམ་སྟེ། རྩོམ་པ་ལ་འཇུག་པ་ཀླད་ཀྱི་དོན་དང༌། གཞུང་གི་དོན་དང་། མཐར་ཕྱིན་པའི་བྱ་བའོ། །དང་པོ་ལ་གསུམ་ལས། མཚན་བརྗོད་པ་ནི། དེ་ཡང་མཚན་ལ་འདོག་ལུགས་མང་དུ་ཡོད་དེ
དཔེ་དང་གཞུང་ཚད་དང༌། གནས་དང༌། ཞུ་བ་པོ་དང༌། བྱེད་པ་དང༌། དོན་ལ་མཚན་དུ་བཏགས་པ་ཡོད་དེ། འདི་ནི་སྤྱི་ལའོ། །དེ་བཤད་པ་ནི། དམ་པའི་ཆོས་དྲན་པ་ཉེ་བར་བཞག་པ་ཞེས་དོན་ལ་མཚན་དུ་བཏགས་པའི་
མདོ་ཆེན་པོ་བཅོམ་ལྡན་འདས་ཀྱིས་གསུངས་པའི་དོན་སྣང་ཞིང་གསལ་བར་བྱེད་པའོ། །ལས་རྒྱུ་འབྲས་སོ་སོར་འབྱེད་པའི་ཚིག་རྣམས་མ་འདྲེས་པར་ལེའུར་བྱས་པའི་ཐོག་མར། སྐྱབས་གནས་ཡིན་པའི་ཕྱིར་སངས་
རྒྱས་དང་བྱང་ཆུབ་སེམས་དཔའ་དང༌། ཕྱག་འོས་ཡིན་པས་རང་སངས་རྒྱས་དང༌། འཕགས་པ་ཉན་ཐོས་ཐམས་ཅད་ལ་ཕྱག་འཚལ་ལོ། །དེ་ཡང་ལས་དང་ཉོན་མོངས་ཐམས་ཅད་སངས་པ་དང༌། ཤེས་བྱ་ཇི་ལྟ་བ་དང་

ཇི་སྙེད་པ་ལ་ཤེས་བྱེད་ཀྱི་བློ་ཡེ་ཤེས་རྒྱས་པས་ན་སངས་རྒྱས་སོ། །བྱང་ཆུབ་ནི་སངས་་རྒྱས་ཡིན་ལ། རང་གཞན་གྱིས་དེ་བསྒྲུབ་པའི་བསམ་པ་སེམས་པ་དང་འདུན་པ་དང་ལྡན་ཞིང༌། སྦྱོར་བས་དེ་བསྒྲུབ་པ་ལ་འཇུག་
པ་ནི་བྱང་ཆུབ་སེམས་དཔའོ། །སྲིད་པ་ཐ་མ་ལ་སངས་རྒྱས་དང༌། ཉན་ཐོས་ཀྱང་མ་བཞུགས་པའི་ཞིང་ཁམས་སྟོང་པ་གཅིག་ཏུ་སྐྱེ་བར་སྨོན་པས་དེར་སྐྱེས་ནས་སློབ་དཔོན་མི་དགོས་པར་རང་གིས་བྱང་ཆུབ་རྟོགས་་
ཏེ༑ དུར་ཁྲོད་གཅིག་དུ་ཕྱིན་ནས་ཤི་བའི་རོ་མཐོང་ནས་བརྟགས་པས་ཤི་བ་ལ་བྱུང་བར་རྟོགས་དེ་རྒས་པ། མཐར་མ་རིག་པ་ལ་བྱུང་བར་རྟོགས། མ་རིག་པ་འགག་ན་རྟེན་འབྲེལ་བཅུ་གཉིས་ཐམས་ཅད་འགག་འདུག་
སྙམ་ནས་སྒོམ་པས་སློབ་དཔོན་མི་དགོས་པས་རང་་གིས་རང་བྱང་ཆུབ་རྟོགས་པས་ན་རང་སངས་རྒྱས་སོ། །ཐེག་པ་ཆེན་པོ་རང་གིས་མི་བསྒྲུབ་པར་རང་གིས་ཐོས་ཚད་དེ་གཞན་ལ་སྒྲོག་པས་ན་ཐོས་སྒྲོག་གམ་ཉན་ཐོས་སོ།
དེ་རྣམས་ལ་ལུང་དུ་མ་ཡོད་ལ་མ་སྤྲོས་སོ། །མཆོད་པར་བརྗོད་པ་ནི། ཕྱག་འཚལ་ཅེས་པ་གཞིའོ། །དེ་ལ་ལྔ་སྟེ། །གང་གིས་ན་བསྟན་ཆོས་རྩོམ་པ་པོས། དུས་ནི་རྩོམ་པའི་ཐོག་མར། ཡུལ་གང་ལ་ན་རྒྱལ་དབང་ཉི་མ་དེ་
ལའོ། དེ་ཅི་ལྟ་བུ་ཞེ་ན། ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ལ་ཤེས་བྱ་ཐམས་ཅད་སྣང་བའི་དཀྱིལ་འཁོར་རབ་ཏུ་རྒྱས་ཤིང་། ཤེས་བྱའི་གནས་ལུགས་ལས་རྒྱུ་འབྲས་དང་དེ་ཁོ་ན་ཉིད་ལེགས་པར་གདུལ་བྱ་རྣམས་

།ཀྱིས་ཤེས་ཤིང་བློ་ལ་གསལ་བའི་འོད་ཟེར་རབ་ཏུ་འཕྲོ་བས། གདུལ་བྱ་རྣམས་ཀྱི་ལས་དཀར་ནག་གི་རྒྱུ་འབྲས་དང་བདེན་པ་གཉིས་ཀྱི་གནས་ལུགས་མི་ཤེས་པའི་གཏི་མུག་གི་མུན་པ་
དང་མ་རིག་པའི་ཚང་ཚིང་རབ་ཏུ་སེལ་བར་མཛད་པའི་རང་ཉིད་ཉེས་པ་ཐམས་ཅད་ལས་རྒྱལ་བའི་ཐུབ་པའི་དབང་པོ་ཉི་མ་དེ་ལ་ཕྱག་འཚལ་ལོ། །ཚུལ་ཅི་ལྟར་ན་ལུས་ངག་ཡིད་གསུམ་གུས་པ་དང་བཅས་པས་སོ། །ཕྱག་
મ ནི་ཐལ་མོ་སྦྱར་བ། འཚལ་ནི་གུས་པ་འདུད་པ་སྟེ། ལུང་ལས། ཤཱཀྱ་སིངྒེ་དེ་ཡི་ནི། །སོར་མོ་བཅུ་ཡིས་ཐལ་སྦྱར་སྟེ། །ཞེས་དང་དགོས་པ་ནི་མཆོད་བརྗོད་བྱས་པས་བསོད་ནམས་འཐོབ་ཅིང་བར་ཆད་མི་འབྱུང་བས་རྩོམ་པ་
མཐར་ཕྱིན་པར་འགྱུར་བ་དང༌། འཕྲལ་གྱི་བདེ་བའི་མཐོ་རིས་དང༌། ཕུགས་ཀྱི་ཕན་པ་བྱང་ཆུབ་ཐོབ་པ་ཡིན་སྟེ། མདོ་ལས། རིགས་ཀྱི་བུའམ་བུ་མོ་གང་ལ་ལ་ཞིག་གིས་དེ་བཞིན་གཤེགས་པ་ལ་ཕྱག་འཚལ་ལོ་ཞེས་
བརྗོད་ན་དེ་ཐམས་ཅད་སྡུག་བསྔལ་གྱི་མཐར་ཕྱིན་པར་འགྱུར་རོ་ཞེས་སོ། །བཤད་པར་དམ་བཅའ་བ་ནི་ཀུན་གཞི་ལ་གནས་པའི་མ་རིག་པས་ཡང་དག་པའི་ཤེས་པ་ལ་བསྒྲིབ་ནས་ཕུང་པོ་ལྔ་ལ་བདག་ཏུ་བཟུང་ནས་ལས་
བསགས་པས་འཁོར་བར་དབང་མེད་དུ་འཁྱམ་བའི་སེམས་ཅན་རྣམས། ཡང་དག་པའི་ལམ་ལ་བཀོད་ནས་བདག་དུ་ལྟ་བའི་མ་རིག་པའི་མུན་པ་ཐམས་ཅད་རབ་ཏུ་སེལ་བར་བྱེད་ཅིང་ཤེས་རབ་ཀྱིས་ཆོས་ཐམས་ཅད་

བདག་མེད་པར་རྟོགས་ནས་འཁོར་བའི་འདམ་རྫབ་བདག་འཛིན་དང་ལས་ངན་རབ་ཏུ་སྐེམས་པར་བྱེད་པ་འདི་མདོ་ཆེན་པོ་དམ་པའི་ཆོས་དྲན་པ་ཉེ་བར་བཞག་པའི་ཚིག་དོན་གྱི་འོད་ཟེར་ནི་གདུལ་བྱ་རྣམས་ཀྱི་གོ་བདེ་
བའི་ངག་ཏུ་སྤྲོ་ཞིང་རྒྱས་པར་བྱ་བའི་ཕྱིར་རོ། །འཐོར་བ་བསྡུས་འཁྲུགས་པ་བསྡེབ་མི་གསལ་བ་གསལ་བ་མ་ཚང་བ་ཁ་བསྐངས་པའི་བསྟན་ཆོས་འདི་བརྩམས་སོ། །གཉིས་པ་གཞུང་གི་དོན་ལ་གཉིས་ཏེ། མདོར་བསྟན་པ་
དང་རྒྱས་པར་བཤད་པའོ། །དང་པོ་ལ་བཞི་ལས། སྟོན་པས་གསུང་པའི་ཚུལ་ནི་ཤེས་བྱའི་གནས་ལུགས་ཐམས་ཅད་མཁྱེན་པས་གསལ་བར་མཛད་ཅེས་པ་གཞིའོ། །དེ་ལྔ་ལས། སྟོན་པ་གང་གིས་ན་ཤེས་བྱའི་གནས་
ལུགས་མ་ལུས་པ་ཐམས་ཅད་མཁྱེན་པ་བཅོམ་ལྡན་འདས་ཀྱིས་སོ། །དེ་ཡང་བཅོམ་པ་སྟེ་བདུད་བཞི་འཇིག་རྟེན་པའི་ལམ་ལ་བར་དུ་གཅོད་པའི་དགྲ་འདོད་ཡོན་ལ་ཆགས་་པ་ལྷའི་བུའི་བདུད་དང༌། ཕུང་པོ་ལྷག་བཅས་ལ་
བར་དུ་གཅོད་པ་ཉོན་མོངས་པའི་བདུད་དང༌། ལྷག་མེད་ལ་བར་དུ་གཅོད་པ་ཕུང་པོའི་བདུད་དང༌། ཚེ་གནས་པ་ལ་བར་དུ་བཅོད་པ་འཆི་བདག་གི་བདུད་དང་བཞི་བཅོམ་བའོ། ལྡན་པ་ནི་ལེགས་པ་དྲུག་དང་ལྡན་པ་སྟེ
དཔལ་དང་གྲགས་པ་ཡེ་ཤེས་དང༌། །དབང་ཕྱུག་དང་ནི་གཟུགས་བཟང་དང༌། །བརྩོན་འགྲུས་ཕུན་སུམ་ཚོགས་ལྡན་པ། །དྲུག་པོ་དེ་ལ་ལྡན་ཞེས་བརྗོད། ཅེས་གསུངས་་པས་སོ། །བཅོམ་ལྡན་འདས་ཀྱི་དབང་ཕྱུག་ལ་

༄༅། །སོགས་པ་ནི། བག་ཆགས་མ་ལུས་པ་བཅོམ་པའི་བདག་ཉིད་ཀུན་ཏུ་རྣམ་པར་དག་པའི་ཡེ་ཤེས་སོ། །ཡུན་སུམ་ཚོགས་པ་དང་གཟུགས་བཟང་བ་ནི་ཡོན་ཏན་གྱི་འབྱུང་གནས་མེ་ལོང་ལྟ་
བུའོ། །གྲགས་པ་དང་དཔལ་ནི་འགྲོ་བ་ལ་ཡོན་ཏན་སྟེར་བའི་ཕྱིར་མི་གཡོ་བ་མཉམ་པ་ཉིད་ཡིན་ཏེ། ཡེ་ཤེས་ནི་ཇི་སྙེད་པ་མཁྱེན་པས་སོ་སོར་རྟོགས་པ་ཡིན་ལ། བརྩོན་འགྲུས་ཕུན་སུམ་ཚོགས་པ་ནི་བྱ་བ་གྲུབ་པའི་ཡེ་
སྐ
ཤེས་སོ། །ཞེས་གསུངས་པ་དེ་རྣམས་དང་ལྡན་པ། འཁོར་འདས་གཉིས་ཀྱི་མཐའ་ལས་འདས་པས་ན་བཅོམ་ལྡན་འདས་ཀྱིས་སོ། །གནས་གང་དུ་ན་རྒྱལ་པོའི་ཁབ་ཏུ་ན་ལ་ཏའི་གྲོང་གི་བྲམ་ཟེའི་གྲོང་ནའོ། །དུས་ནམ་གྱི་
ཚེ་ན་གྲོང་དེར། བཞུགས་པ་ནའོ། །དགོས་པ་གང་གི་ཕྱིར་ན་སེམས་ཅན་རྣམས་ལ་ཕན་པར་བཞེད་པས་སོ། །ཆོས་གང་གསུང་ན་དྲན་པ་ཉེར་བཞག་གི་མདོ་འདི་བར་ཏུ་གསལ་བར་མཛད་དོ། །གང་ཟག་གང་ལ་ན་ན་ལ་
དའི་བྲམ་ཟེ་རྣམས་དང་དགེ་སློང་རབ་ཏུ་མང་པོ་རྣམས་ལའོ། །དེ་ཡང་ཚེ་དང་ལྡན་པ་ཤ་ར་དྭ་ཏི་བུ་དང་། དགེ་སློང་རབ་ཏུ་མང་པོ་ལྷན་ཅིག་ཏུ་བསོད་སྙོམས་ལ་གཤེགས་པ་ན། དགེ་སློང་རྣམས་ཤ་ར་དྭ་ཏིའི་བུ་དང་བྲལ་
ནས་སོང་བའི་དུས་གཅིག་ན། མུ་སྟེགས་ཅན་སྤྱོད་པ་བ་འགའ་དང་ཕྲད་ནས་ཆོས་ཀྱི་གཏམ་འགའ་རེ་བྱས་པ་ལ། ཁོང་རྣམས་ན་རེ། ཀྱེ་ཤཱཀྱ་པ་དག་ཁྱེད་ཅག་གི་དགེ་སློང་གོའུ་ཏ་མ་ལུས་ངག་ཡིད་གསུམ་གྱི་ཆད་པ་མི་དགེ་

བ༑ མི་འདོད་པ། མི་སྡུག་པ། ཡིད་དུ་མི་འོང་པ་སྟོན་ཅིང་གཞན་དག་གི་ཡང་རྗེས་སུ་ཡིད་རང་བར་མི་བྱེད་པ་ཡིན་ཟེར་བ་བདེན་ན་དེ་ལྟར་ན། ངེད་ཀྱང་དེ་ལྟར་འདོད་པས་གོའུ་ཏ་མའི་ཆོས་འདུལ་བ་དང་། ངེད་ཀྱི་ལས་
ཁྱད་པར་དུ་ཅིའི་ཕྱིར་འཕགས། གོའུ་ཏ་མ་ཅིའི་ཕྱིར་ཐམས་ཅད་མཁྱེན་པ་ཡིན་ཅེས་དེ་སྐད་དྲིའོ། དེ་ལ་དགེ་སློང་རྣམས་ཀྱིས་ལན་མ་བཏབ་བོ། །དེ་ནས་དགེ་སློང་རྣམས་ཤ་ར་ད་ཏིའི་བུ་དང་ཕྲད་ནས་སྔར་གྱི་དྲི་བ་རྣམས་
བསྙད་ནས་དྲིས་པ་དང་། ཤ་ར་དྭ་ཏིའི་བུས་སྨྲས་པ། བདག་དང་མུ་སྟེགས་པ་རྣམས་ཕྲད་ན་ཆོས་དང་མཐུན་ཚར་བཅད་ཟིན་པ་ཞིག་སྟེ། བདག་གིས་མུ་སྟེགས་པ་རྣམས་ཀྱི་དྲི་བའི་ཚུལ་ཡང་མ་ཚོར་བས། ཚེ་དང་ལྡན་པ་
དག་བཅོམ་ལྡན་འདས་ལས་དང་འབྲས་བུ་ཐམས་ཅད་མཁྱེན་པ་ཧ་ཅང་མི་རིང་བ་ན་བཞུགས་པ་དེ་ལ་ཞུས་ཤིང་མུ་སྟེགས་ལན་དང་ལས་དང་འབྲས་བུ་སྟོན་པར་འགྱུར་རོ་ཞེས་ཟེར་རོ། །དེ་ནས་དེར་སོང་ནས་བཅོམ་ལྡན་
འདས་ཀྱི་ཞབས་ལ་ཕྱག་འཚལ་ནས་མུ་སྟེགས་ཀྱི་དྲི་བ་རྣམས་ཞུས་པ་དང༌། དེ་ནས་བཅོམ་ལྡན་འདས་ཀྱི་དགེ་སློང་དེ་དག་དང་། ན་ལ་དའི་བྲམ་ཟེ་རྣམས་ལ་འདི་སྐད་ཅེས་བཀའ་སྩལ་ཏོ། །དགེ་སློང་དག་ལེགས་པར་ཉོན་
ལ་ཡིད་ལ་ཟུངས་ཤིག་དང་མུ་སྟེགས་པའི་དྲི་བའི་ལན་དང་ལས་རྒྱུ་འབྲས་ལེགས་པར་སྟོན་པའི་དམ་པའི་ཆོས་དྲན་པ་ཉེ་བར་བཞག་པའི་ཆོས་ཀྱི་རྣམ་གྲངས་འདི་བཤད་པར་བྱའོ། །ཅེས་གསུངས་ནས་མདོ་དྲན་པ་ཉེར་་་

།གཞག་འདི་བསྟན་ཏོ། གཉིས་པ་མ་རྟོགས་པའི་སེམས་ཅན་གྱི་གཞི་ངོས་བཟུང་བ་ནི་འདོད་པ་དང་གཟུགས་དང་གཟུགས་མེད་པའི་ཁམས་གསུམ་རབ་ཏུ་རྒྱུ་བའི་འཁོར་བའི་རྒྱ་མཚོ་ན་
དམྱལ་བ་ཡི་དྭགས་དུད་འགྲོ་མི་ལྷ་རྣམས་སུ་འགྲོ་བའི་སེམས་ཅན་འདི་རྣམས་རང་གི་སེམས་ཉིད་སྐྱེ་བ་མེད་པར་མ་རྟོགས་པས་ཀུན་གཞི་ལ་བག་ཆགས་ཡོད་པའི་ནུས་པས་ཕྱི་རོལ་ཏུ་ཤར་བའི་གཟུགས་ལ་སོགས་པ་དྲུག་
མ ལ་དོན་དང་དབང་པོ་ལྔ་བར་གཞན་གྱི་རྒྱུད་ལ་སྣང་བ་ལ་སེམས། བདག་ཏུ་རྨོངས་པ་དང་བདག་ཏུ་ལྟ་བ་དང༌། བདག་དུ་ང་རྒྱལ་བ་དང༌། བདག་ཏུ་ཆགས་པ་དང་མཚུངས་པར་ལྡན་པའི་ཉོན་ཡིད་ལ་བདག་དང་ཡུལ་
འཛིན་པའི་རྣམ་པར་རིག་ཅིང་སྣང་བའི་རྣམ་པར་ཤེས་པ་ཚོགས་དྲུག་ལོག་པ་རྣམས་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་ལས་བྱུང་བ་ཡིན་ཏེ་དེས་ན་གཟུང་བ་དང་འཛིན་པ་འདི་གཉིས་ནི་བདེན་པར་མེད་བཞིན་དུ་
བདག་དང་གཞན་དུ་ཁྲུལ་པ་འདི་ནི་སྲིད་པ་སྟེ་འཁོར་བའི་རྩ་བ་ཡིན་ནོ། གསུམ་པ་གཉེན་པོ་གོ་རིམ་དང་བཅས་པ་ནི་འཁྲུལ་རྟོག་འདི་འཁོར་བའི་རྒྱུ་ཡིན་པ་དེས་ན་འཁོར་འདས་ཀྱིས་རྒྱུ་འབྲས་ཀྱི་དོན་འདི་མ་ནོར་བར་བློ་
ལ་གསལ་བར་བྱེད་འདོད་པ་གང་ལ་ལ་ཞིག་ཆོས་དགེ་བ་དང་ཆོས་མིན་པ་མི་དགེ་བ་དང་ཚུལ་བཞིན་དུ་ཡིད་ལ་བྱེད་པའི་ཤེས་རབ་རྣམས་དང་པོར་ཐོས་པའི་ཤེས་རབ་ཀྱི་གོོ་ནས་མོས་པར་བྱའོ། །པར་དུ་སྔར་གོ་བ་དེ་

ཡང་ཡང་བསམ་པའི་ཤེས་རབ་ཀྱིས་བློ་ལ་ངེས་ནས་རྟོགས་པར་བྱའོ།།མཐའ་མར་ཡང་ཡང་བསམ་པ་དེ་སྒོམ་པའི་ཤེས་རབ་ཀྱིས་མངོན་སུམ་དུ་རྟོགས་པར་བྱའོ། །ཐོས་བསམ་སྒོམ་གསུམ་གྱིས་ལ། བཞི་པ་དེའི་རྒྱུ་
འབྲས་རྣམ་པར་དབྱེ་བ་ལ་ལྔ་སྟེ། ཟག་བཅས་ཟག་མེད་སྤྱིར་བསྟན་པ་དང༌། ལས་ནག་པོའི་རྒྱུ་འབྲས་དང༌། དཀར་པོའི་རྒྱུ་དང༌། ཆོས་ཐམས་ཅད་ཀྱི་རྒྱུ་དང་དཔེ་བཀོད་པ་དང་ཕན་ཡོན་དང་བཅས་པ་བསྟན་པའོ། །དང་
པོ་ནི་ཐོས་བསམ་སྒོམ་གསུམ་གྱིས་ལས་རྒྱུ་འབྲས་ཤེས་པར་བྱེད་པ་དེ་ལ་ཐོག་མར་རེས་ཤིག་མ་བརྗེད་པའི་དྲན་པའི་ཤེས་པ་ཡིས་འཇིག་རྟེན་པ་དང་འཇིག་རྟེན་ལས་འདས་པའི་རྒྱུ་དང་འབྲས་བུ་རབ་ཏུ་ལྡན་པ་ལ་བརྟག་
པར་བྱས་ན་འཇིག་རྟེན་པ་རྣམས་ཟག་པ་དང་བཅས་པའི་ལས་དང་། འཇིག་རྟེན་ལས་འདས་པ་རྣམས་ཟག་པ་མེད་པ་ཉིད་ཀྱི་ལས་ཀྱིས་བསྐྱེད་དོ། །དེ་ཡང་འདོད་ཁམས་པ་རྣམས་ནི་ཉོན་མོངས་དང་ཟག་པ་རགས་པ་དང་
གཟུགས་ཁམས་པ་རྣམས་ནི་ཉོན་མོངས་དང་ཟག་པར་རགས་པ་བཅོམ་པ་དང༌། གཟུགས་མེད་པ་རྣམས་ནི་ཉོན་མོངས་དང་ཟག་པ་བག་ལ་ཉལ་དུ་ཡོད་པ་ཡིན་པས་བསམ་གཏན་བཞི་དང་གཟུགས་མེད་བཞི་དང་བཅས་
པ་ཡང་གོ་རིམ་བཞིན་སོ་སོར་དེ་ལྟར་ཡོད་པ་ཡིན། ཟག་པ་མེད་པ་འཇིག་རྟེན་ལས་འདས་པའི་རྒྱུ་ནི་ཐབས་དང་ཤེས་རབ་ཀྱིས་ཟིན་པའི་དགེ་བའོ། །གཉིས་པ་ལས་ནག་པོའི་རྒྱུ་འབྲས་བསྟན་པ་ལ་བཞི། སྤྱིར་བསྟན་པ་

།དང་དབྱེ་བ་རྒྱས་པར་བཤད་པ་དང༌། འབྲས་བུ་བཀོད་པའོ། །དང་པོ་ནི་ཟག་བཅས་ཟག་མེད་ཀྱི་ལས་བཤད་པ་དེ་ལ་རེས་ཐོག་མར་དགེ་བ་དང་མི་དགེ་བ་ཡི་ངོ་བོ་རྒྱུ་འབྲས་ཡིན་
ཚུལ་ལ་རབ་ཏུ་བརྟག་པར་བྱ་སྟེ། དེ་ཡང་སྲོག་གཅོད་པ་དང་མ་བྱིན་ལེན་པ་དང༌། འདོད་པར་ལོག་པར་གཡེམ་པ་དང་ལུས་ཀྱི་ལས་རྣམ་པ་གསུམ་ཡིན་སྟེ། གཞན་ཡང་རྫུན་དུ་སྨྲ་བ་དང་ཕྲ་མ་དང་ཚིག་རྩུབ་དང་ངག་གི་
அ ལས་ཚིག་འཁྱལ་པ་ཞེས་བྱ་བ་བཅས་ངག་གི་ལས་བཞི་དང༌། བརྣབ་སེམས་དང་གནོད་སེམས་དང་ལོག་པར་ལྟ་བ་དང་བཅས་ཡིད་ཀྱི་ལས་གསུམ་པོ་དང་མི་དགེ་བ་བཅུ་པོ་འདི་ནི་འཁོར་བའི་སྡུག་བསྔལ་ཐམས་ཅད་ཀྱི་
རྩ་བ་དང་བསྐྱེད་པའི་ལས་ནི་བསྡུས་ནས་བརྗོད་པ་ཡིན་ནོ། །གཉིས་པ་ཚ་བའི་རྒྱུ་རྐྱེན་དེ་ལ་མི་དགེ་བ་བཅུ་སོ་སོ་ལ་ཡང་རྒྱུ་དང་ངོ་བོ་དང་དབྱེ་བ་དང་འབྲས་བུ་དང་གྲངས་རྣམ་པར་བཞི་བཞིར་ཤེས་པར་བྱའོ། །དེ་ལ་མི་
དགེ་བ་སྤྱི་ཡི་རྒྱུ་ནི་ཐོག་མ་མེད་པའི་སྡིག་པའི་བབ་ཆགས་ཀུན་གཞི་ལ་ཡོད་པའི་མ་རིག་པས་ཡང་དག་པའི་ཤེས་པ་ལ་བསྒྲིབས་པའི་རྐྱེན་གྱིས་འདུ་བྱེད་ཀྱིས་ལས་ངན་པ་རྣམས་ཀུན་གཞི་ལ་བསགས་པ་ཅན་ལས་དེའི་
བག་ཆག་སད་པས་བདེན་པར་མེད་བཞིན་དུ་བདག་དང་གཞན་དུ་བདེན་པར་འཛིན་པའི་རྐྱེན་གྱིས་ཚུལ་བཞིན་མ་ཡིན་བ་ཡིད་ལ་བྱེད་པའི་ཉོན་མོངས་པའི་བདག་ཉིད་དོ། །གསུམ་པ་དབྱེ་བ་རྒྱས་པར་བཤད་པ་དོན་

བརྒྱད་ལས་དང་པོ་སྲོག་གཅོད་པ་ལྔ་ལས། ངོ་བོ་ནི་མི་དགེ་བ་སོ་སོ་ལ་ནང་ཚན་གྱི་དབྱེ་བ་ཡོད་པ་ལས་དང་པོར་སྲོག་བཅོད་པའི་ངོ་བོ་ནི་སེམས་ཅན་ཕ་རོལ་སེམས་ཅན་དུ་འདུ་ཤེས་ནས་མདའ་དང་འཁོར་ལོ་ལ་
སོགས་པ་མཚོན་ཆ་སྣ་ཚོགས་དང༌། དུག་དང་དུག་མདའ་དང་ངན་སྔགས་ལ་སོགས་པ་རྣམས་ཀྱིས་གསོད་ཅིང་ལུས་སྲོག་གི་དབང་པོ་དང་ཕྲལ་བའོ། །གཉིས་པ་ཡུལ་དབྱེ་བ་ནི་ངོ་བོ་དེའི་དབྱེ་བ་བྱེད་ན་རྣམ་པ་དགུ་
ཡིན་སྟེ། ཕ་དང་མ་དགྲ་བཅོམ་གསོད་པ་དང་སྲོག་གཅོད་པ་ཆེན་པོ་ཡིན་ལ་ལམ་ལ་གནས་པ་གསོད་པ་ནི་སྲོག་བཅོད་པ་འབྲིང་པོ་ཡིན་ཏེ་དུད་འགྲོ་དང་ཚུལ་ཁྲིམས་འཆལ་པ་ལ་སྤྱད་པ་གསོད་པ་ལ་སོགས་པ་ནི་སྲོག་
གཅོད་པ་ཆུང་བ་ཡིན་ནོ། །གསུམ་པ་དུས་ཀྱི་དབྱེ་བ་ནི་སྔར་བྱས་ཟིན་པ་དང་ད་ལྟར་བྱས་པ་དང་ད་གཟོད་བྱེད་པར་འགྱུར་བ་རྣམས་ཀྱི་དུས་ཀྱི་དབྱེ་བ་ཡང་རྣམ་པ་གསུམ་མོ། །བཞི་པ་རྐྱེན་ཀུན་སློང་གི་དབྱེ་བ་དགུ་བསྟན་20
པ་ནི་འདོད་ཆགས་དང་ཞེ་སྡང་གཏི་མུག་གི་ཉོན་མོངས་པ་གསུམ་གྱིས་རྐྱེན་བྱས་ན་བསད་པ་རྣམ་པ་གསུམ་ཡང་འདོད་ཆགས་ཀྱིས་བྱས་པ་ན་རི་དྭགས་ལ་སོགས་པ་ལའོ། །ཞེ་སྡང་གིས་བྱས་པ་ནི་སྦྲུལ་དང་ནིལ་ལེ་ལ་
སོགས་པ་ལའོ། །གཏི་མུག་གིས་བྱས་པ་ནི་སྲོག་གི་མཆོད་སྦྱིན་ལ་སོགས་པ་ལའོ། །ལྔ་པ་སྡིག་པར་མི་འགྱུར་བ་ལྔ་ངོས་བཟུང་བ་ན་ནད་ལ་ཕན་པར་འདོད་པས་སྨན་པས་སྨན་བྱིན་ནས་ཤི་བ་དང༌། ལམ་དུ་ཞུགས་ཤིང་

།འགྲོ་བའི་ཚེ་རང་གིས་མི་ཤེས་པར་གྲོག་སྦྱར་ལ་སོགས་པ་སྲོག་ཕྲ་མོ་ཤི་བ་དང༌། རང་གིས་མེ་བུས་ནས་མེ་འབར་བའི་ནང་དུ་རང་གིས་མི་འདོད་བཞིན་སྲོག་ཆགས་ལྷུང་ནས་ཤི་ཁ་དང༌།
མས་བུ་གདུལ་བར་བྱ་བའི་ཕྱིར་ཕན་སེམས་ཀྱིས་བརྡེབ་ནས་ཤི་བ་དང༌། གཞན་ལ་མཚོན་གདག་པར་གཟས་སར་མ་ཕོག་པར་མི་འདོད་པ་ལ་མཚོན་ལྷུང་ནས་ཕོག་ནས་ཤི་བ་དང༌། དེ་དག་རྣམས་ནི་ཁ་ན་མ་ཐོ་བའི་སྡིག་
པས་གོས་པར་མི་འགྱུར་རོ། །གཉིས་པ་མ་བྱིན་པར་ལེན་པ་ལ་གསུམ་ལས། ངོ་བོ་ནི་མ་བྱིན་པའི་ལེན་པའི་ངོ་བོ་ནི་སེམས་ཅན་ཕ་རོལ་པོས་བདག་གིར་བྱས་པའི་རྗས་གང་ཡང་རུང་བ་སྟེ། བསམ་པ་རྐུ་བའི་སེམས་ཀྱིས་
སྦྱོར་བས་རྫས་དེ་བླངས་པའོ། །ལེན་ལུགས་ཀྱི་དབྱེ་བ་ནི་ནོར་ཟས་དངོས་སུ་འཕྲོག་པ་དང་གཡོ་ཐབས་ཀྱི་ལེན་པ་དང༌། བདག་པོས་མ་མཐོང་བར་ལྐོག་ཏུ་རྐུ་ནས་ལེན་པ་རྣམ་པ་གསུམ་ཡིན་ནོ། །གཞན་དབྱེ་བ་དགུ་
ཤུགས་ལ་བསྟན་པ་ནི་ཉོན་མོངས་པ་དུག་གསུམ་གྱིས་རྐྱེན་བྱས་ནས་བདག་གིས་བྱས་པ་དང༌། བདག་ལ་གཞན་གྱིས་བཅོལ་བ་དང་། བདག་གིས་གཞན་ལ་བཅོལ་པ་དང། བདག་གཞན་གཉིས་ཀས་བསྡོང་ནས་བྱས་པ་
ལ་སོགས་གཞན་དེ་རྣམས་ནི་སྲོག་གཅོད་སྐབས་བཞིན་ནོ། །དེ་རྣམས་ཀྱི་ཆེ་འབྲིང་གི་དབྱེ་བ་བྱས་ན་རྒྱལ་པོའི་ཆད་པས་ཉེན་ན་རང་སྐྲག་ནས་ལེན་པ་དང༌། བླ་མ་དོན་དང་ཕ་མ་དང་། ནད་པ་དང། རང་སངས་རྒྱས་དང༌

དགྲ་བཅོམ་དང༌། ཕྱིར་འོང་ཕྱིར་མི་འོང་དང༌། རྒྱུན་ཞུགས་དང༌། ལྡོགས་པ་དང༌། དེ་རྣམས་ཀྱི་དོན་དུ་མ་བྱིན་པར་བླང་བ་ནི་འབྲས་བུ་ཆུང་བ་ཡིན་ནོ། །སྡོམ་པ་མ་བླངས་པས་བླངས་པ་དང༌། བླངས་པ་ལ་འགྱོད་པས་
བཤག་བ་དང༌། དེ་རྣམས་འབྲས་བུ་ཆུང་བ། ཞིང་བཟང་པོ་མ་ཡིན་བ་ལ་དངོས་པོ་ཆུང་ངུ་བརྐུས་པ་ནི་འབྲིང་ངོ་། །དཀོན་མཆོག་གསུམ་ལ་ནི་ཆུང་ངུ་གཅིག་བརྐུས་ཀྱང་ཆེན་པོར་འགྱུར་ལ། སངས་རྒྱས་དང་ཆོས་
བརྐུས་པ་ནི་རིས་མཐུན་པའི་སངས་རྒྱས་ཆོས་ལ་ཕུལ་ན་དག་པར་འགྱུར་ལ། དགེ་འདུན་གྱི་བརྐུས་པ་ནི་འབྲས་བུ་ཚོར་བ་མ་མྱོང་བར་དག་པར་མི་འགྱུར་ཏེ་ཞིང་ལྗི་བའི་ཕྱིར་རོ། །དངོས་པོ་ཆུང་ངུ་གཅིག་བླངས་ཀྱང་
དེ་ལ་ཡིད་རང་བར་བྱེད་དགའ་བར་བྱེད་ཅིང་བཤག་པར་མི་བྱེད་ན་ཆེན་པོར་འགྱུར་རོ། །གསུམ་པ་འདོད་པ་ལ་གཉིས་ལས། ངོ་བོ་ནི། འདོད་པར་ལོག་པར་གཡེམ་པ་ནི་རང་ངམ་གཞན་གྱི་ཆུང་མ་ལ་དུས་དང༌། གནས་
མ་ཡིན་པ་སྤྱོད་པའོ། །དེ་ཡང་རང་དབང་བའི་བུད་མེད་ཡིན་ཡང་ན་པ་དང་སེམས་མི་བདེ་བའི་དུས་དང་ཕ་མ་དང༌། དཀོན་མཆོག་གི་རྟེན་དྲུང་དུ་སྤྱད་པ་དང་གྲོད་བྱ་མ་ཡིན་པ་ཁ་དང་གཤང་ལམ་ལ་སྤྱད་པ་དང༌། གཞན་
ཡང་རང་ལ་བདུན་རྒྱུད་ཀྱི་ཚུར་ཉེ་བའི་བུད་མེད་དང༌། བདག་པོས་བཟུང་བའི་བུད་མེད་དང༌། དུད་འགྲོ་ལ་སོགས་པ་ལ་སྤྱད་པའོ། །དེ་རྣམས་ལ་དབྱེ་བ་བྱེད་ནི་འདོད་ལོག་སྤྱད་ནས་ཕྱིས་འགྱོད་པ་དྲག་པོ་དང་བཅས་

།བསམ་པས་བཤགས་པར་བྱེད། ཕྱིན་ཆད་མི་བྱེད་བར་དམ་བཅའ་ན་ཆུང་བ་ཡིན་སྟེ་འབྲས་བུ་མྱོང་བར་མ་ངེས་པའི་ལས་ཡིན་ནོ། །དགེ་སློང་མ་ཚུལ་ཁྲིམས་དང་ལྡན་པ་དང༌། མ་ལ་སྤྱད་
པ་དང༌། སྔར་བྱས་པ་རྣམས་འགྱོད་པ་མེད་པར་དགའ་བཞིན་དུ་ཡང་ཡང་བྱེད་པ་དང༌། གཞན་ཡང་འདོད་ལོག་ལ་སྦྱོར་བ་དེ་ནི་ཆེན་པོ་ཡིན་ལ། གཞན་ཕལ་པ་རྣམས་ནི་འབྲས་བུ་འབྲིང་པོ་མྱོང་བའི་ལས་ཡིན་ནོ། །བཞི་
མ
པ་རྫུན་ལ་གཉིས་ལས། ངོ་བོ་ནི་རྫུན་ནི་བདག་དང་གཞན་བསླུ་བར་བྱེད་པའི་ངག་གི་རྣམ་པ་བརྗོད་པའོ། །དབྱེ་བ་ནི་བླ་མའི་རྫུན་ནི་རང་གི་མ་ཐོབ་བཞིན་དུ། ངས་རྒྱུན་དུ་ཞུག་པའི་འབྲས་བུ་ཐོབ་ཅེས་པ་ལ་སོགས་པ་
དང༌། ལྷ་མ་མཐོང་བ་མཐོང་འདྲེ་མ་མཐོང་བ་མཐོང་ཅེས་སོགས་དེ་རྫུན་ཆེན་པོ་དང་ཕལ་པའི་རྫུན་འབྲིང་པོ་དང༌། ཆེད་ཀྱིས་གཉེར་ནས་སྨྲས་པ་མ་ཡིན་ཡང་ཞར་ལ་བརྗོད་པ་བཞིན་དུ་སོང་བ་དང་གསུམ་དུ་བརྗོད་པའོ།
དེ་རྣམས་ཀྱང་མཛའ་བཤེས་ཀྱི་ཕྱིར་ཆགས་པའི་རྫུན་སྨྲ་བ་དང་། དགྲའི་ཕྱིར་ཞེ་སྡང་གི་དང༌། རང་གསོད་དོགས་པ་ལ་སོགས་པ་འཇིགས་པའི་ཕྱིར་དང་། ནོར་རྙེད་པའི་ཕྱིར་སྨྲས་བ་རྣམས་དང༌། ཡང་ལ་ལ་ཞིག་གིས
ཡོན་ཏན་གྱི་ཕྱིར་དང་རང་གི་སྲོག་གི་ཕྱིར་དང་བག་མ་ལེན་པ་ཕྱིར་རྫུན་སྨྲས་ཀྱང་སྡིག་པས་མི་གོས་ཟེར་བའི་ཚིག་དེ་ནི་ཆོས་ལོག་པའི་ཚིགས། ཡོངས་སུ་སྨྲ་བའི་གཏི་མུག་གི་རྫུན་ཡིན་ཏེ་དེས་ནི་དམྱལ་བ་མི་བཟད་པར་

ལྷུང་ངོ༌། །དེས་ན་དམྱལ་བ་འགྲུབ་པའི་རྒྱུ་ནི་རྫུན་ཡིན་པས་རང་གཞན་གྱི་སྲོག་གི་ཕྱིར་ཡང་རྫུན་མི་སྨྲ་བ་ནི་མཆོག་ཡིན་ནོ། །མདོ་ལས། འཇིག་རྟེན་ཕ་རོལ་ཁྱད་བསད་ཅིང༌། །ཆོས་གཅིག་ལ་ནི་འདའ་བྱེད་པ། །རྫུན་དུ་
སྨྲ་བའི་ལུས་ཅན་གྱིས། །རྡོ་རྗེ་ལས་བྱ་གཅིག་ཀྱང་མེད། །མི་ཡི་ལུས་སུ་སྐྱེས་མ་ཐབ། །ཁ་ནས་སྟ་རེ་ལྟ་བུ་ཡི། །ཚིག་འབྱུང་ངན་པར་བརྗོད་སྨྲ་བ། །དེ་ཡིས་བདག་ཉིད་གཅོད་པར་བྱེད། །བདེན་པར་སྨྲ་ཞིང་འཁྲུལ་མི་བྱ
བསླང་ན་ཆུང་ཡང་སྦྱིན་པར་བྱ། །གནས་འདིར་གསུམ་དང་ལྡན་པ་ནི། །ལྷ་རྣམས་ཀུན་གྱི་དྲུང་དུ་འགྲོ། ཅེས་གསུངས་སོ། །ལྔ་པ་ཕྲ་མ་ལ་གཉིས་ལས། ངོ་བོ་ནི་ཕྲ་མ་མཐུན་པ་རྣམས་འབྱེད་པར་བྱེད་པའང་ངག་གི་ལས་
དབྱེ་བ་ནི་དེ་ཡང་ཡུལ་བཟང་པོ་དང་འབྲིང་ཆུང་གི་དབྱེ་བ་དང་བསམ་པ་ཡང་ཉོན་མོངས་པ་དུག་གསུམ་གྱིས་བསླང་པ་དང༌། སྦྱོར་བ་བྱས་ནས་གང་དེ་བྱེ་བར་གྱུར་པའི་དབྱེ་བ་རྣམ་པ་་གགསུམ་གྱིས་བདག་ཉིད་ཅན་ནོ། 24
ཚིག་རྩུཔ་ནི་བདག་དང་གཞན་གྱི་ཡིད་གདུངས་པར་བྱེད་པའི་ངག་ཡིན་ཏེ་དབྱེ་བ་བྱེད་ན་སྔ་མ་སྲོག་གཅོད་བཞིན་ནོ། །དྲུག་པ་ངག་འཁྱལ་ལ་གསུམ་ལས་ངོ་བོ་ནི་ངག་འཁྱལ་པས་ཚིག་ནི་སྔ་ཕྱི་འབྲེལ་པ་མེད་པའི་ཚིག་ཏུ་
བརྗོད་པའོ། །དབྱེ་བ་ནི་སྨྲ་བའི་ཡུལ་བཟང་ངན་གྱི་བསམ་པ་བཟང་ངན་གྱི་ཚིག་སྨྲས་པ་རྣམས་ཡུལ་བཟང་པོ་ལ་བསམ་པ་ངན་པས་སྨྲས་ན་ཉོན་མོངས་པ་ཅན་ཡིན་པ་དང༌། གཞན་རྣམས་ཉོན་མོངས་པ་ཆུང་བའོ།

།གསུམ་པ་བདུན་པོའི་ལྕི་ཡང་ནི་ལུས་ཀྱི་ལས་གསུམ་དང་ངག་གི་ལས་བཞི་དང་བདུན་པོ་འདི་རྣམས་ལ་སྦྱོར་བ་དང་དངོས་གཞི་དང་རྗེས་གསུམ་རྫོགས་པ་ནི་སྡིག་པ་ལྕི་བ་ཡིན་སྟེ་སྦྱོར་
དངོས་གཉིས་རྫོགས་ན་སྡིག་པ་འབྲིང་ལ་གང་ཡིན་གཅིག་ན་སྡིག་པའི་འབྲས་བུ་ཡང་བའོ། །བརྒྱད་པ་ཡིད་ཀྱི་མི་དགེ་བ་བཤད་པ་ལ་བཞི་ལས་བརྣབ་སེམས་ནི་གཞན་གྱི་བདོག་པ་ཕུན་སུམ་ཚོགས་པ་ལ་འདོད་པའི་
སེམས་གདུང་རྫ་ས་འདི་བདག་གི་བྱ་བའོ་སྙམ་དུ་སེམ་བར་བྱེད་ཡིད་ཀྱིས་ཀུན་ཏུ་རྟོགས་པར་བྱེད་རོ་མྱོང་བར་བྱེད་ཡང་དང་ཡང་དུ་བྱེད་རྟག་ཏུ་འདོད་པར་བྱེད་པར་བྱེད། དགའ་བར་བྱེད། གཞན་གྱི་ནོར་ཕུན་སུམ་ཚོགས་
པ་མཐོང་ན་སྡུག་བསྔལ་བ་ཡིན་ཏེ་ངོ་བོ་ནི་འདོད་ཆགས་ཀྱིས་བསྐྱེད་པའོ། །གནོད་སེམས་ནི་གཞན་ལ་ཡིད་རབ་ཏུ་སྡང་བ་དང་གདུང་བའི་བསམ་པ་ཡིན་ཏེ་ཉོན་མོངས་པ་ཞེ་སྡང་གི་སྐྱེས་པ་ཡིན་ཏེ་གནོད་སེམས་འདི་ནི Z
དགེ་བའི་ལོག་གི་སེར་ཆེན། ཡང་དག་པའི་ཤེས་རབ་ཀྱི་མུན་གནག ཚུལ་ཁྲིམས་བསྲེག་པར་བྱེད་པའི་མེ་ཆེན། ཚེ་འདི་ཕྱི་དགྲ་ནང་དུ་ཞུག་པ། རྩེ་གཅིག་པ་ཉིད་འཇིགས་པར་བྱེད་པ། འཕགས་པའི་བདེན་པ་བཞི་
འཇིགས་པར་བྱེད་པ། སེམས་ཅན་དམྱལ་བའི་ཕོ་ཉ་མཆོག་ཡིན་ཏེ། སྐྱེ་ཁོ་དམ་པ་ཐོས་པ་དོན་དུ་གཉེར་བ་རྣམས་ཀྱི་རྟོགས་ནས་དེ་སྤོང་བར་འགྱུར་རོ། །ལོག་པར་ལྟ་བའི་ངོ་བོ་ནི་བདག་དུ་ལྟ་བ་དང་གང་ཟག་དུ་ལྟ་བ་

དང་། འདི་ལྟར་སྦྱིན་པ་མེད་སྦྱིན་སྲེག་མེད། མཆོད་དང་ལེགས་པར་བྱེད་པ་ངེས་པར་བྱེད་པའི་ལས་ཀྱི་འབྲས་བུ་རྣམ་སྨིན་མེད་བདེ་སྡུག་ཐམས་ཅད་ལྷ་དང་དབང་ཕྱུག་གིས་བྱས་ཀྱིས་ལས་ཀྱི་འབྲས་བུ་མ་ཡིན་རྒྱུ་མེད་
ཟེར་ནས་རྒྱུ་འབྲས་ཁྱད་དུ་གསོད་པ་ནི་ལོག་པར་ལྟ་བ་ཞེས་བརྗོད་དོ། །ངོ་བོ་ནི་གཏི་མུག་དང་ལྡན་པས་མ་རིག་པའི་བསྐྱེད་པ་ཡིན་ཏེ་འདི་ནི་ངན་སོང་གསུམ་དུ་འགྲོ་བའི་རྒྱུ་བསྐྱེད་པ། མུན་པ་མུན་ནག་ཏུ་གྱུར་པ་ལྟ་བ་
ངན་པ་ལ་དགའ་བ། ཡང་དག་པའི་ལམ་གྱི་མི་མཐུན་པར་གྱུར་པ་མཚོན་དང༌། མེ་དང༌། དུག་དང༌། གཡང་ས་ལྟ་བུ། སྐྱེ་བོ་ཐམས་ཅད་རྣམ་པར་འཇིག་པར་བྱེད་པ། ཕྱིན་ཅི་ལོག་ཏུ་ལྟ་ཞིང་ལོག་པར་ལྟ་བ་འདི་ཡིན་ནོ།
བཞི་པ་ལོག་ལྟའི་དབྱེ་བ་ནི་ཆུང་དང་འབྲིང་དང་ཆེན་པོའི་དབྱེ་བ་ཡིས་ཡུལ་དང་དུས་རྣམས་ལ་ཅི་རིག་སྦྱར་རོ། །བདག་གིས་བྱས་པ་དང་གཞན་ལ་རང་གིས་བྱེད་དུ་བཅུག་པ་དང་རང་གཞན་གྱིས་བྱས་པ་ལ་ཡི་རང་བྱེད་
པའི་དབྱེ་བ་མི་དགེ་ཀུན་ལ་བརྗོད་དེ། རྣམ་པའི་དབྱེ་བ་དགག་ཏུ་མེད་དོ། །འདི་རྣམས་ཀྱི་ནང་ནས་མི་དགེ་བ་གང་ལྕི་སྙམ་ན། ལུས་དང་ངག་གི་ལས་སྔ་རིམ་ནས་ལྕི། ཡིད་ཀྱི་གསུམ་ཕྱི་མས་ལྕིའོ། །རེ་རེའི་ལྕི་བ་ནི། དེ་
བཞིན་གཤེགས་པའི་མཛོད་ཀྱི་མདོ་ལས། འོད་སྲུང་ཕ་ཡང་ཡིན་ལ་རང་སངས་རྒྱས་ཡིན་པ་གསོད་པ་ནི་སྲོག་གཅོད་པ་རྣམས་ཀྱི་ནང་ནས་མ་རུང་པ་ཡིན་ནོ། །དཀོན་མཆོག་གསུམ་གྱི་དཀོར་འཕྲོག་པ་འདི་ནི་མ་བྱིན་པར་

༄༅། །ལེན་པ་རྣམས་ཀྱི་ནང་ནས་མི་རུང་པ་ཡིན་ནོ། མ་ཡིན་ལ་དགྲ་བཅོམ་མ་ཡིན་བ་དང་ཉལ་པོ་བྱེད་པ་འདི་ནི་འདོད་པར་ལོག་པར་གཡེམ་བ་རྣམས་ཀྱི་ནང་ནས་མ་རུང་བ་ཡིན་ནོ། །དེ་
བཞིན་གཤེགས་པ་ལ་སྐུར་པ་འདེབས་པ་འདི་ནི་རྫུན་དུ་སྨྲ་བ་རྣམས་ཀྱི་ནང་ནས་མ་རུངས་པ་ཡིན་ནོ། །དགེ་འདུན་གྱི་དབྱེན་བྱེད་པ་འདི་ནི་ཕྲ་མ་རྣམས་ཀྱི་ནང་ནས་མ་རུངས་པ་ཡིན་ནོ། འཕགས་པ་རྣམས་ལ་མི་སྙན་པ་
བརྗོད་པ་འདི་ནི་ངག་རྩུབ་པོ་རྣམས་ཀྱི་ནང་ནས་མ་རུངས་པ་ཡིན་ནོ། །ཆོས་ཐོས་པར་འདོད་པ་རྣམས་ཀྱི་སེམས་རྣམ་པར་གཡེང་བར་བྱེད་པ་ནི་ཚིག་འཁྱལ་པ་རྣམས་ཀྱི་ནང་ནས་མ་རུང་པ་ཡིན་ནོ། །ཡང་དག་པར་སོང་བ་
དང་ཡང་དག་པར་ཞུགས་པ་རྣམས་ཀྱི་རྙེད་པ་འཕྲོག་པར་སེམས་པ་འདི་ནི་བརྣཔ་སེམས་རྣམས་ཀྱི་ནང་ནས་མི་རུངས་པ་ཡིན་ནོ། །མཚམས་མེད་པར་བྱེད་པར་སེམས་པ་འདི་ནི་གནོད་སེམས་རྣམས་ཀྱི་ནང་ནས་མ་རུང་པ་
ཡིན་ནོ། །ལྟ་བ་ཤིན་ཏུ་འཛིན་པ་འདི་ནི་ལོག་པར་ལྟ་བ་རྣམས་ཀྱི་ནང་ནས་མ་རུང་པ་ཡིན་ནོ། །ཞེས་གསུངས་སོ། གཞན་ཡང་མི་དགེ་བཅུ་པོ་འདི་ཡུལ་ཁྱད་པར་ཅན་ལ་བྱས་ན་དམྱལ་བ་མི་ཐ་མ་ལ་ཡི་དྭགས་འགྲོ་བ་
དམན་བ་ལ་བྱས་ན་དུད་འགྲོར་སྐྱེའོ། །ཉོན་མོངས་པ་ཞེ་སྡང་གིས་བསླང་ན་དམྱལ་བ། འདོད་ཆགས་ཀྱིས་ཡི་དྭགས་གཏི་མུག་གིས་དུད་འགྲོར་སྐྱེའོ། །གྲངས་མང་པོ་བྱས་ན་དམྱལ་བར་སྐྱེ། འབྲིང་པོ་བྱས་ན་ཡི་དྭགས་སུ་

སྐྱེ༑ གྲངས་ཉུང་ངུ་བྱས་ན་དུད་འགྲོར་སྐྱེའོ་དེ་རྣམས་ཀྱིས་དབྱེ་བ་རྒྱས་པར་བཤད་ཟིན་ནས། ད་ནི་བཞི་པ་འབྲས་བུ་བཀོད་པ་ལ་གཉིས་ལས། དང་པོ་འབྲས་བུ་བཞི་བསྟན་པ་ནི་དེ་ལ་དང་པོ་འབྲས་བུ་བྱེད་པ་རྒྱུ་མཐུན་ནི་
མི་དགེ་བ་གང་དང་གང་བྱས་པ་དེ་དང་དེ་བྱེད་པ་འདོད་པའོ། །དེ་ཡང་མི་དགེ་བ་བྱས་པས་ངན་སོང་གསུམ་ལས་མི་ཐར། བརྒྱ་ལ་མཐར་ནས་མིར་སྐྱེས་ཀྱང༌། སྲོག་གཅོད་པ་གོམས་པས། སྲོག་གཅོད་པ་ལ་དགའ། སྲོག་
གཅོད་སྙིང་འདོད། སྲོག་གཅོད་པའི་ཕྱོགས་སུ་གཞོལ། དེ་ལས་བཟློག་པར་དཀའ་བ་སྟེ། འོག་མ་རྣམས་ལ་ཡང་དེ་བཞིན་དུ་ཤེས་པར་བྱའོ། །མྱོང་བ་རྒྱུ་མཐུན་གྱི་རྣམ་སྨིན་གྱི་འབྲས་བུ་རྒྱ་ཆེར་བཤད་པ་ནི་ད་གཟོད་འོག་
ཏུ་རྒྱས་པར་བཤད་པའི་སྐབས་ལས་འབྱུང་བས། འདིར་མདོར་བསྡུས་པ་བཤད་དོ། །དེ་ཡང་མི་དགེ་བས་ངན་སོང་དུ་སྐྱེ། །རྒྱ་ལ་དེར་ཐར་ནས་མིར་སྐྱེས་ཀྱང༌། །སྲོག་བཅད་པས་ནི་ཚེ་ཐུང་ཞིང་ནད་མང་བར་འགྱུར། །མ་
བྱིན་པ་ལེན་པས་དབུལ་པོར་འགྱུར། འདོད་ལོག་སྤྱད་པས་གྲོགས་ཟླ་ངན་པའམ། །མ་མཛེ་མོ་དང་མ་རབས་ཀྱི་བུར་སྐྱེ། རྫུན་གྱིས་བདག་གཞན་གྱི་མགོ་བསྐོར་ཞིང་བསླུ་བར་འགྱུར། །ཕྲ་མས་འཁོར་སྙིང༌རིང༌ཞིང༌།
འཁོར་མེད་པར་འགྱུར། ཚིག་རྩུབ་ཀྱིས་ངག་མི་སྙན་ཅིང་གཏམ་མི་སྙན་པ་ཐོས་པར་འགྱུར། །ངག་འཁྱལ་གྱི་ངག་མི་བརྩན་པར་འགྱུར། བརྣབ་སེམས་ཀྱིས་རང་གི་ནོར་ལ་གཞན་གྱིས་མཁོས་འདིངས་པར་འགྱུར། གནོད་

༄༅ །སེམས་ཀྱིས་བྱས་པ་མེད་པར་མི་སྡང་བར་འགྱུར། ལོག་ལྟས་སྐྱབས་དཀོན་མཆོག་གསུམ་དང་མི་འཕྲད་པར་འགྱུར་རོ། །རིན་ཆེན་ཕྲེང་བ་ལས་ཀྱང༌། །སྲོག་གཅོད་པས་ནི་ཚེ་ཐུང་འགྱུར།
མ་བྱིན་ལེན་པས་ནོར་དང་འབྲལ། །བྱི་པོ་བྱེད་པ་དགྲ་དང་བཅས། །རྫུན་ཏུ་སྨྲ་བས་བསྐུར་བ་མང༌། །ཕྲ་མ་ཡིས་ནི་བཤེས་དང་འབྲལ། །རྩུབ་པོ་ཡིས་ནི་མི་སྙན་ཐོས། །མ་འབྲེལ་པ་ཡིས་ཚིག་མི་བཙུན། །བརྣབ་སེམས་அ
ཡིད་ལ་རེ་བ་འཇོམས། །གནོད་སེམས་འཇིགས་པ་སྦྱིན་པར་བྱེད། །ལོག་པར་ལྟ་བས་ལྟ་ངན་སྟེར། ཅེས་གསུངས་སོ། །དབང་གི་འབྲས་བུ་ནི་ཕྱི་རོལ་གྱི་ཡུལ་ལ་སྣང་བར་འགྱུར་བ་ཡིན་སྟེ། ལས་མི་དགེ་བ་གང་གི་
སྟོབས་ཀྱིས་འབྲས་བུ་ཕན་པ་གང་སྐྱེས་པའི་འབྲས་བུ་དེ་སྐྱེས་བུ་དེའི་ལས་ངན་གྱི་བྱེད་ལས་ཀྱིས་སྐྱེས་པ་ཡིན་ནོ། །དེ་ཡང་མི་དགེ་བའི་སྟོབས་ཀྱིས་ངན་སོང་དུ་སྐྱེ། བརྒྱ་ལ་དེར་ཐར་ནས་མིར་སྐྱེས་ཀྱང༌། སྲོག་བཅད་པའི་22
དབང་གི་འབྲས་བུ་འཁྲུག་པའི་ཡུལ་ལ་སོགས་པ་ཡུལ་བཀྲ་མི་ཤིས་ཤིང་གཟི་མདངས་ཆུང་བར་སྐྱེ། ལོ་ཏོག་རྣམས་ཀྱང་བཅུད་ཆུང་བར་འགྱུར་རོ། །མ་བྱིན་པ་བླང་པས་ཡུལ་སད་སེར་མོད་པར་སྐྱེ། ལོ་འབྲས་སད་ཀྱིས་
འཁྱེར། འདོད་ལོག་སྤྱད་པས་ཡུལ་ཚ་གདུང་ཅན་དུ་སྐྱེ། ལོ་འབྲས་དུས་སུ་མི་སྨིན། རྫུན་གྱིས་ཁ་ཟས་མི་ཞིམ་པའི་ཡུལ་དུ་སྐྱེ་ནས་པྲེ་ཏར་འགྱུར་རོ། །ཕྲ་མས་བ་ཚ་ཅན་སྐམ་པ་ཅན་དུ་སྐྱེ། ལོ་འབྲས་ངན་པ་སྐྱེ། ཚིག་རྩུབ་

ཀྱིས་ངམ་འགྲོག་དང་གཡང་ས་ཅན་དུ་སྐྱེ། ལོ་འབྲས་རོ་མི་ཞིམ་པར་འགྱུར། ངག་འཁྱལ་གྱིས་དབྱར་དགུན་ལོག་པར་སྐྱེ། ལོ་ཉེས་ཤ་སྟག་འོང༌། བརྣབ་སེམས་ཀྱིས་འབྲས་བུ་ཉུང་བའི་ཡུལ་དུ་སྐྱེ། ལོ་ཏོག་རྣམས་འབྲས་
བུ་ཆུང་བར་འགྱུར། གནོད་སེམས་ཀྱིས་འབྲས་བུ་ངན་པའི་་ཡུལ་དུ་སྐྱེ། འབྲས་བུ་ཟོས་ན་ལུས་ལ་གནོད། ལོག་ལྟས་འབྲས་བུ་མེད་པའི་ཡུལ་དུ་སྐྱེ། གལ་ཏེ་ཡོད་པར་སྐྱེས་ན་ཡང༌། སེར་བའམ་དགྲ་རྐུན་གྱིས་འཁྱེར་ནས་
མེད་པར་འགྱུར་རོ། །གཏན་ལ་དབབ་པ་བསྡུ་བ་ལས་དེ་ལྟར་བཤད་དོ། །དབུས་མཐའི་འགྲེལ་པ་ལས་ནི་མི་དགེ་བའི་སྣོད་དུ་གྱུར་པའི་དབང་གིས་༼ ཞེས་ནང་ནལ་༽ཡང་སྨིན་པར་བཤད་དོ། །བྲལ་བའི་འབྲས་བུ་ཞེས་བྱ་
བ་ནི་ལས་ངན་དེ་ཟད་ནས་དྲི་མ་མེད་པར་ནམ་གྱུར་པ་དེའོ། །གཉིས་པ་ལས་ཀྱི་མུ་བཞི་བསྟན་པ་ནི་རྒྱུ་མི་དགེ་བ་རྣམས་སྤྱོད་ཅིང་སྦྱོར་དངོས་རྗེས་གསུམ་ཡོངས་སུ་རྫོགས་པའི་མི་དགེ་བ་དེ་ནི་ཐེ་ཚོམ་མེད་པར་འབྲས་བུ་
ངེས་པར་མྱོང་བར་འགྱུར་བའི་ལས་ཀྱི་མུ་གཅིག་ཡིན་ནོ། །རང་དབང་མེད་པར་མི་དགེ་སྤྱོད་ཀྱང་རང་མི་དགེ་བ་སྤྱོད་པ་དེ་ལ་མི་དགའ་བ་དང༌། སྦྱོར་དངོས་རྗེས་གསུམ་མ་རྫོགས་པ་དང༌། རྫོགས་ཀྱང་གཉེན་པོས་
བཅོམ་བའི་ལས་གསུམ་པོ་གང་བྱས་ཀྱང་འབྲས་བུ་མྱོང་བར་འགྱུར་ཁ་མ་ཡིན་བའི་ལས་ཀྱི་མུ་གཉིས་པ་ཡིན་ཞེས་བརྗོད་དོ། །མི་དགེ་བ་དངོས་སུ་རང་གིས་སྤྱད་པ་མ་ཡིན་ཀྱང་། མི་དགེ་བ་བྱེད་པ་ལ་དད་ཅིང་འདུན་་

༄༅། །པ་དང༌། རང་ཉིད་མི་དགེ་བར་བྱེད་པར་སྨོན་ཅིང༌། གཞན་གྱིས་བྱས་པ་རྗེས་སུ་ཡིད་་རང་བར་བྱེད་པ་རྣམས་ནི་ལས་རང་གིས་མ་བྱས་ཀྱང་འབྲས་བུ་སྡུག་བསྔལ་ངེས་པར་མྱོང་བར་
འགྱུར་བའི་ལས་ཀྱི་མུ་གསུམ་པ་ཡིན་ནོ། རྒྱུ་མི་དགེ་གཏན་ནས་མ་བྱས་ཤིང་འབྲས་བུ་སྡུག་བསྔལ་མི་མྱོང་བ་ཞེས་བྱ་བ་འདི་ནི་ལས་ཀྱི་མུ་རྣམ་པ་བཞི་པ་ཡིན་ནོ། །གསུམ་པ་དཀར་པོའི་རྒྱུ་འབྲས་བསྟན་པ་ལ་དྲུག་ལས།
མ
དང་པོ་ངོ་བོ་བརྗོད་པ་ནི་དེ་ལ་དགེ་བ་བཅུ་གང་ཞེ་ན། མི་དགེ་རྒྱུ་དང་འབྲས་བུ་བཅས་པ་སྔར་གོང་དུ་བཤད་པ་དེ་ལས་བཟློག་པ་དེ་ནི་དགེ་བ་བཅུ་ཡིན་ཏེ། དེ་ཡང་སྲོག་གཅོད་པ་སྤང་པའི་སྟེང་དུ་གཞན་གྱི་སྲོག་འདོན་
པ་དང༌། མ་བྱིན་བར་ལེན་པ་སྤངས་པའི་སྟེང་དུ། མ་ཆགས་པའི་སྦྱིན་བ་གཏོང་བ་དང༌། འདོད་ལོག་སྤངས་པའི་སྟེང་དུ་ཚངས་པར་སྤྱོད་པ་ལ་གནས་པ་དང་། རྫུན་སྤུངས་པའི་སྟེང་དུ། བདེན་པ་དྲང་པོས་གཞན་བསྡུ་བ་
དང༌། ཕྲ་མ་སྤང་བའི་སྟེང་དུ་གཞན་མི་མཐུན་པ་བསྡུམ་པ་དང༌། ཚིག་རྩུབ་སྤང་བའི་སྟེང་དུ། ཞི་བ་དང་དེས་པ་དང་སྲོང་པོར་སྨྲ་བ་དང༌། ངག་འཁྱལ་སྤང་བའི་སྟེང་དུ། དོན་དང་ལྡན་བའི་གཏམ་སྨྲ་བ་དང༌། བརྣབ་
སེམས་སྤང་བའི་ཐོག་ཏུ། ཆོག་ཤེས་པར་བྱ་པ་དང༌། གནོད་སེམས་སྤང་བའི་སྟེང་དུ་། བྱམས་པ་དང་སྙིང་རྗེ་ལ་གནས་པ་དང་ལོག་ལྟ་སྤངས་བའི་སྟེང་དུ་ལྷ་དཀོན་མཆོག་གསུམ་ལ་ཡིད་ཆེས་བསྐྱེད་ཅིང་སྐྱབས་སུ་འགྲོ་

བ་རྣམས་ཡིན་ནོ། །གཉིས་པ་རྣམ་དབྱེ་ནི་དགེ་བ་ལ་དད་པ་དང་དགེ་བ་བྱེད་འདོད་པའི་འདུན་པ་དང་ལྡན་བ་ནི་དགེ་བ་ཆུང་་བ་དང༌། སྡོམ་པ་བླང་བ་མ་ཡིན་པ་རང་བཞིན་གྱིས་དགེ་བ་སྤྱད་པ་རྣམས་ནི་དགེ་བ་འབྲིང་བ་
དང༌། སྡོམ་པ་ཡང་དག་པར་བླངས་པའི་ཁྱད་པར་གྱིས་དགེ་བ་སྤྱོད་པ་ནི་ཆེན་པོ་ཡིན་ལ། བདག་ཉིད་ཀྱང་དགེ་བ་བཅུ་བྱེད་པ་དང་གཞན་དག་ཀྱང་དགེ་བ་བཅུ་ལ་འགོད། གཞན་དགེ་བ་བྱེད་པ་ལ་ཡིད་རང་བར་བྱེད་པ་
དེ་ནི་དགེ་བ་བླ་ན་མེད་པ་ཡིན་ནོ། །གསུམ་པ་དགེ་བ་བཅུ་སོ་སོའི་རྣམ་སྨིན་གྱི་འབྲས་བུ་ནི་འོ་ན་དགེ་བ་བཅུ་བསྒྲུབ་ན་འབྲས་བུ་ཅི་འཐོབ་ཅེ་ན་སྲོག་གཅོད་པ་སྤངས་པས་དེའི་འབྲས་བུ་ཚེ་རིང་བ་དང་ནད་མེད་པར་འགྱུར་
བ་དང༌། མ་བྱིན་པ་ལེན་པ་སྤངས་པས་ཅི་འདོད་པའི་འབྱོར་པ་ཕུན་སུམ་ཚོགས་པ་ལ་དབང་བྱེད་པར་འགྱུར་བ་དང༌། འདོད་པར་ལོག་པར་གཡེམ་པ་སྤངས་པས་རང་གིས་འདོད་པའི་བུད་མེད་འགྲན་ཟླ་མེད་པ་འཐོབ་
པར་འགྱུར་ཅིང༌། རྫུན་སྤངས་པས་ལྷ་མི་ཀུན་གྱིས་འདི་དྲང་པོ་ཡིན་ཟེར་ནས་བདེན་པའི་བསྔགས་པ་འཐོབ་པར་འགྱུར་རོ། །ཕྲ་མ་སྤངས་པས་གཞན་གྱིས་དབྱེན་བྱས་ཀྱང་མི་ཕྱེད་པའི་འཁོར་ཐོབ་པར་འགྱུར་ཅིང༌། ཚིག་
རྩུབ་སྤངས་པས་རྣ་ལམ་དུ་སྙན་པའི་ཚིག་ཐོས་ཅིང་བདེན་པས་དུས་ཀུན་ཏུ་སྨྲ་བར་འགྱུར་རོ། །ངག་འཁྱལ་སྤངས་པས་ཅི་ཐོས་པ་ཀུན་ཀྱང་། དོན་དང་ལྡན་པའི་ཚིག་ཐོས་པ་དང༌། བརྣབ་སེམས་སྤངས་པས་བདག་ཉིད་ལ་

།ཅི་ཡོད་པའི་འབྱོར་པ་ལ་གནོད་པ་གཞན་གང་གིས་ཀྱང་བྱེད་མཁན་མེད་པ་དང༌། གནོད་སེམས་སྤངས་པས་ལུས་སེམས་ལ་གདུག་ཟླ་མེད་ཅིང་འགྲོ་བ་ཀུན་གྱིས་མཆོད་པར་འགྱུར་རོ།
அ ལོག་ལྟ་སྤངས་པས་ཡང་དག་པའི་ལྟ་བ་མཆོག་འཐོབ་པར་འགྱུར་ཏེ། དེ་རྣམས་ནི་དགེ་བ་བཅུ་སོ་སོ་ཡི་རྣམ་སྨིན་གྱི་འབྲས་བུ་ཡིན་ནོ། །བཞི་པ་འབྲས་བུ་གཞན་སྔ་མ་དང་སྦྱར་བ་ནི་འོ་ན་དགེ་བའི་རྒྱུ་མཐུན་ལ་སོགས་
འབྲས་བུ་གསུམ་པོ་ཅི་ལྟ་བུ་ཞེ་ན། རྒྱུ་མཐུན་གྱི་འབྲས་བུ་ལ་སོགས་པ་རྣམས་ནི་སྔར་མི་དགེ་བའི་འབྲས་བུ་བཤད་པ་བཞིན་དུ། འདིར་ཡང་དེ་ལས་བཟློག་ཏེ་བརྗོད་པར་བྱའོ། །དེ་ཡང་བྱེད་པ་རྒྱུ་མཐུན་གྱི་དགེ་བ་བཅུ་པོ་
གང་ལ་གོམས་པ་དེ་བྱེད་འདོད་པའོ། །མྱོང་བ་རྒྱུ་མཐུན་ནི་དགེ་བ་བཅུ་སྤྱད་པའི་མཐུས་ལྷ་མིའི་ལོངས་སྤྱོད་ཕུན་སུམ་ཚོགས་པ་འཐོབ་པ་དང་དབང་གི་འབྲས་བུ་ནི་ལོ་ལེགས་པ་ལ་སོགས་པ་ཅི་འདོད་པ་ཐམས་ཅད་ལག་
ཏུ་འོང་བར་འགྱུར་རོ། །བྲལ་བའི་འབྲས་བུ་ནི་དགེ་བ་བཅུ་སྒྲུབ་པས་མི་དགེ་བ་བཅུ་བྲལ་བར་འགྱུར་རོ། །ལྔ་པ་ཆུང་འབྲིང་གི་དབྱེ་བ་ནི་མདོར་ན་འདོད་ཁམས་ཀྱི་ཕུན་སུམ་ཚོགས་པའི་བདེ་བའི་ལོངས་སྤྱོད་རྣམས་ཀྱང༌།
དགེ་བ་ཆུང་ངུས་ལོངས་སྤྱོད་ཆུང་ངུ་ཐོབ་པ། དགེ་བ་འབྲིང་གི་ལོངས་སྤྱོད་འབྲིང༌། དགེ་བ་ཆེན་པོས་ནི་འཁོར་ལོས་བསྒྱུར་བའི་རྒྱལ་པོ་དང་ལྷའི་དབང་པོ་བརྒྱ་སྦྱིན་དང༌། འདོད་པའི་དབང་ཕྱུག་ཆེན་པོ་འཐོབ་པར་འགྱུར་

༑ །དྲུག་པ་ཞར་ལ་ཟག་པ་མེད་པ་དང་མཚུངས་ལྡན་བསྟན་པ་ནི། རྒྱལ་བ་སྲས་དང་བཅས་པ་རྣམས་ཀྱིས་རབ་ཏུ་བསྟོད་པ་དང་བསྔགས་པ་བརྗོད་པའི་དགེ་བ་ཆོས་བསྡུད་དང༌། སེམས་ཅན་དོན་བྱེད་དང༌། ཉེས་པ་སྡོམ་
པའི་ཚུལ་ཁྲིམས་ཟག་པ་མེད་པ་དང་ལྷན་ཅིག་པའི་དགེ་བ་བསྒྲུབས་པས་ཐེག་པ་གསུམ་གྱི་འབྲས་བུ། ཉན་ཐོས་དགྲ་བཅོམ་པ་དང་རང་སངས་རྒྱས་དང་སངས་རྒྱས་རྣམས་འཐོབ་པར་འགྱུར་རོ། །བཞི་པ་ཆོས་ཐམས་ཅད་
ཀྱི་རྒྱུ་འབྲས་བསྟན་པ་ལ་བདུན་ལས། དང་པོ་དགེ་མི་དགེ་འདོད་ཁམས་ཀྱི་རྒྱུར་བསྟན་པ་ནི་གོང་དུ་དེ་ལྟར་བཤད་པའི་དགེ་བ་དང་མི་དགེ་བ་རྣམས་སྤྲད་པའི་འབྲས་བུ་ནི། འདོད་པའི་ཁམས་ལས་མ་འདས་པའི་ཕྱིར།
གཉིས་པ་གཟུགས་ཁམས་དང་གཟུགས་མེད་ཀྱི་རྒྱུ་སེམས་པས་ཕྱི་རོལ་ཏུ་རྟོག་པ་ནི་བློ་གྲོས་དང་ལྡན་པ་གང་ལ་ལ་ཞིག་འདོད་པའི་ཁམས་ལས་ངེས་པར་འབྱུང་བར་བྱ་བའི་ཕྱིར། ཟང་ཟིང་ལ་མ་ཆགས་པའི་སྦྱིན་པ་གཏོང་
བ་ལ་བརྩོན་འགྲུས་བསྐྱེད་པ་ལ་འབད་པར་བྱས་ནས་དེའི་སྟེང་དུ་གཞི་ངེས་འབྱུང་གི་ཚུལ་ཁྲིམས་ལ་བརྟེན་ནས་སེམས་སྤྲེལ་བུ་ལྟ་བུ་འདི་གདུལ་བའི་ཕྱིར་ལུས་ངག་ཡིད་གསུམ་བག་ཡོད་པར་བྱ་སྟེ། འདུ་འཛིས་དབེན་
པར་གནས་པར་བྱས་ཏེ། ཅི་ལྟར་བྱས་ན་སེམས་འདི་བསྡུ་བ་དང་བཟུང་བ་དང་རྩེ་གཅིག་པར་འགྱུར་སྙམ་པས། དེ་འཐོབ་བྱེད་པའི་ཐབས་ལ་ངེས་པར་ཡང་དང་ཡང་དུ་སེམས་པར་བྱེད་དགོས་སོ། །གསུམ་པ་ཕྱི་

༄༅། །ནང་བར་གསུམ་གྱི་ཁམས་བཅོ་བརྒྱད་ལ་རྟོག་པ་ནི་དེ་ཅི་ལྟར་སེམས་བར་བྱེད་ཅེ་ན་དེ་ཡང་ཡུལ་གཟུགས་སྒྲ་དྲི་རོ་རེག་ཆོས་དྲུག་ཕྱི་རོལ་ན་སྣང་བ་དང༌། བདག་རྐྱེན་དཔང་པོ་དྲུག་དང༌
சு དེ་ལ་བརྟེན་ནས་ཡུལ་དྲུག་འཛིན་པའི་རྣམ་ཤེས་ཚོགས་དྲུག་གི་སྦྱོར་བར་གྱི་རག་རིམ་ལ་སེམས་ཀྱིས་རྟོག་ཅིང་ཞིབ་ཀྱིས་དཔྱོད་པ་ན། ཡུལ་ཡིད་དུ་འོང་བ་དང་ཕྲད་ན་བདེ་བ་དང་ཡུལ་ཡིད་དུ་མི་འོང་བ་དང་ཕྲད་ན་ཡིད་
སྡུག་བསྔལ་བ་དང༌། ཡུལ་བར་པ་དང་ཕྲད་ན་བདེ་སྡུག་བཏང་སྙོམ་དང་། དེ་ལྟར། ཡུལ། དབང་པོ་། ཤེས་པ་དྲུག་ལ་བརྟེན་པའི་བདེ་སྡུག་བཏང་སྙོམས་གྱི་རྟོག་པ་བཅོ་བརྒྱད་ལེགས་པར་མཐོང་བར་གྱུར་ནས། ཡང་ས་
གཞན་བདེ་སྡུག་བཏང་སྙོམས་ཀྱི་ཚོར་བ་ལ་ཡང་རྟོག་དཔྱོད་འཇུག་པར་འགྱུར་རོ། །བཞི་པ་ཁམས་ཀྱི་རྐྱེན་གྱིས་ཚོར་བ་ལ་སེམས་པ་ནི་ཁམས་ལ་བརྟག་ཟིན་བ་དེ་ནས་ཚོར་བ་གསུམ་པོ་ཐམས་ཅད་ཀྱི་གནས་ལ་མངོན་
པར་རྟོགས་པར་བྱེད་དེ་། དེ་ཡང་ས་དང་ཆུ་དང་མེ་དང་རླུང་དང་ནམ་མཁའི་ཁམས་དང་ལྔ༌། རྣམ་པར་ཤེས་པའི་ཁམས་དང་ཁམས་དྲུག་པོ་ཕྱི་ཡུལ་དུ་སྣང་བ་དང༌། རང་གི་ལུས་ལ་ནང་དུ་སྣང་བ་དག བྱེད་པ་པོས་
གནས་སུ་བྱས་པ་མེད་པ། ཚོར་བ་པོས་གནས་སུ་མ་བྱས་པའི་རང་རང་གི་ཡང་མཚན་ཉིད་འཛིན་པར་བྱེད་པར་མཐོང་ནས་ཀྱེ་མའོ་འགྲོ་པ་འདི་རྣམས་ཤེས་པ་དྲུག་ལ་བརྟེན་ནས་བྱུང་བའི་ཚོར་བ་མྱོང་བ་འདི་ནི་ཚོར་བ་

བདེ་བ་ལ་ནི་ཡིད་འདོད་ཆགས་ཤིང་། ཚོར་བ་སྡུག་བསྔལ་ལ་ནི་ཡིད་ཞེ་སྡང་བ་དང༌། ཚོར་བ་བཏང་སྙོམས་ནི་འདོད་མི་འདོད་ཀྱི་ཡུལ་མ་ཡིན་པས་མ་རིག་པས་གཏི་མུག་བསྐྱེད་པས། དེ་ལྟར་དུག་གསུམ་གྱིས་འཁོར་བ་
ན་རང་ཉིད་ཀུན་ཏུ་འཆིང་བར་བྱེད་པར་གྱུར་ཏོ།།ལྔ་པ་འདུས་ཏེ་རེག་པ་ལ་རྟོག་པ་ནི་ཡང་ནི་བདེ་སྡུག་བཏང་སྙོམས་ཀྱི་ཚོར་བ་ལས་ས་གཞན་རེག་པ་དང་ཚོར་བ་འདུས་པ་ལ་ཡང་རྟོག་དཔྱོད་འཇུག་པར་འགྱུར་ཏེ། ཡུལ་
དྲུག་ལ་ཤེས་པ་དྲུག་གིས་རེག་པའི་རྐྱེན་གྱིས་བདེ་སྡུག་གི་ཚོར་བ་འབྱུང་སྟེ། དེ་ལ་འདི་ལྟར་རྟོག་སྟེ། ཚོར་བ་བདེ་སྡུག་འདི་ནི་རྟག་པ་མ་ཡིན་ཞིང་བདེན་པ་ཡང་མ་ཡིན་ནོ། །དེ་ཡང་ཡིད་བདེ་བའི་གནས་སུ་གྱུར་པ་ཡུལ་
ཡིད་དུ་འོང་བ་སྔར་ཡོད་ལ་ཕྱིས་འགག་པ་མཐོང་ན་ཡིད་བདེ་པའི་ཚོར་བ་ལ་འདོད་ཆགས་དང་བྲལ་བར་འགྱུར། དེ་བཞིན་དུ་ཡུལ་མི་སྡུག་པ་ལ་རྟེན་ནས་ཚོར་བ་སྡུག་བསྔལ་སྔོན་སྐྱེས་པ་རྣམས་འགག་པ་ན་ཞེ་སྡང་དང་
བྲལ་བ་སྐྱེ་སྟེ། དེ་ལྟར་སོ་སོར་བརྟག་ནས་ཚོར་བ་བདེ་སྡུག་ཐམས་ཅད་མི་རྟག་པར་མཐོང་ནས་བདེ་བ་ལ་ཆགས་པ་དང༌། སྡུག་བསྔལ་ལ་ཞེ་སྡང་བ་དང༌། གཉིས་ཀ་མཉམ་ཞིང་སྙོམས་པའི་རྟོག་པ་རབ་ཏུ་སྦྱང་བར་བྱེད་
དོ༑ །དྲུག་པ་བསམ་གཏན་དང་གཟུགས་མེད་ལ་རྟོགས་པ་ནི། དེ་ལྟར་བཏང་སྙོམས་ལ་བརྟག་ཟིན་ནས་དེ་ནས་བསམ་གཏན་བཞི་དང༌། གཟུགས་མེད་པ་བཞི་དང་བཅས་པ་ལ་རབ་ཏུ་རྟོག་ཅིང་འཇུག་པར་བྱེད་དོ།
i

༄༅། །བདུན་པ་འཇིག་རྟེན་ལ་འདའ་བར་བྱེད་པའི་ཆོས་ལ་རྟོག་པ་ལ་བཞི་ལས། དང་པོ་རྟེན་འབྲེལ་གྱི་ཡན་ལག་ལ་རྟོག་པ་ནི། དེ་ལྟར་ཁམས་གསུམ་གྱི་རྒྱུ་འབྲས་རབ་ཏུ་བརྟག་པ་དེ་་ཡིས་
ཁམས་གསུམ་དུ་སྐྱེ་བ་སྲེད་ལེན་དང༌། དེས་གསོས་བཏབ་ནས་སྲིད་པ་འགྲུབ་པ་མངོན་དུ་རྟོག་པར་བྱེད་དེ། སྲིད་པས་སྐྱེ་བ་འགྲུབ་པའི་ལུས་དེར་གནས་པའི་མིག་དང་གཟུགས་ལ་སོགས་པའི་སྐྱེ་མཆེད་བཅུ་གཉིས་3
དང་གཟུགས་ལ་སོགས་པའི་ཕུང་པོ་ལྔ་པོ་སྣང་བ་ཀུན་ཀྱང༌། འདུ་བྱེད་ཀྱིས་ལས་བྱས་པའི་བག་ཆགས་ཀུན་གཞི་ལ་བཞག་པའི་རྒྱུ་རྐྱེན་དེའི་སྟོབས་ཀྱིས་རྣམ་པར་ཤེས་པ་ཚོགས་དྲུག་ལ་སྣང་བའི་ཡུལ་ཡིད་དུ་འོང་མི་འོང་
ལ་བདེ་སྡུག་ཏུ་འདུ་ཤེས་པའི་ཚོར་བ་རབ་ཏུ་སྣང་བར་འགྱུར་རོ། །ཚོར་པ་དེའང་བདེ་ལ་སྐྱེས་ན་སྡུག་བསྔལ་དང་བཏང་སྙོམས་འགག སྡུག་བསྔལ་སྐྱེས་ན་བདེ་བ་དང་བཏང་སྙོམས་འགག་བཏང་སྙོམས་སྐྱེ་དུས་གཉིས་ཀ་
འགག་པས་བདེ་སྡུག་མི་རྟག་ཅིང་སྐད་ཅིག་གིས་སྐྱེ་འགག་བྱེད་པ་མཐོང་བར་འགྱུར་རོ། །གཉིས་པ་རྩ་བ་མཐོང་བ་ནི་དེ་ལྟར་མིང་གཞི་གཟུགས་དང་བཅས་པ་འདི་རྩ་བ་རྒྱུ་ཅི་ལས་བྱུང་སྙམ་ན་ཀུན་གཞི་ལ་གནས་པའི་མ་
རིག་པས་ཡང་དག་པའི་ཤེས་པ་ལ་བསྒྲིབ་པའི་རྐྱེན་གྱིས། འདུ་བྱེད་ཅེས་བྱ་བ་འདིས་དགེ་མི་དགེ་དང༌། མི་གཡོ་བའི་ལས་གསུམ་བསགས་ནས་ཁམས་གསུམ་དུ་ལུས་སྣ་ཚོགས་ལེན་པའི་ལས་རྒྱུ་འབྲས་ཀྱི་ས་ཀུན་མཐོང་

བར་གྱུར་ནས་ཞིབ་ཏུ་རྟོགས་སོ། །གསུམ་པ་ཕུང་པོ་ལྔའི་ངོ་བོ་ནི། ཁམས་གསུམ་གྱི་རྩ་བ་མཐོང་བ་དེ་ལ་བརྟེན་ནས་འདུས་བྱས་ཀྱི་ལས་དཀར་ནག་ཀུན་མངོན་དུ་མཐོང་བར་འགྱུར་ཏེ། དེ་ལ་ཟག་པ་དང་བཅས་པའི་ཆོས་
ཀུན་གྱི་གཞི་ཡིན་པས་ཀུན་གཞིའི་སྟེང་དུ་རྣམ་པར་ཤེས་པ་གཞན་གྱི་བག་ཆགས་ཡོད་པས་རྒྱུའམ་རྐྱེན་གྱིས་རྣམ་པར་ཤེས་པ་ཡིན་ཏེ། ཀུན་གཞིའི་རྐྱེན་དེ་ལས་བྱུང་བའི་ཚོགས་དྲུག་དང་ཉོན་ཡིད་ནི་སོ་སོ་ཡི་ཡུལ་དོན་དུ་
གཉེར་ཞིང་ཉེ་བར་དཔྱོད་པ་ཅན་ནམ་ཡང་ན་བདེ་སྡུག་མྱོང་བ་འདི་ཚོར་བ་དང་ལྡན་པའི་ཕྱིར་རོ། བདེ་སྡུག་དེ་ལ་ཉེ་བར་ལོངས་སྤྱོད་པ་ནི་ཚོར་བ་ཡིན་ཏེ། །བདེ་སྡུག་གི་བྱེ་བྲག་ཤེས་ཞིང་ཡོངས་སུ་ལོངས་སྤྱོད་པ་ནི་འདུ་
_8
ཤེས་ཉིད་ཡིན་ནོ། །ཚོར་བས་མྱོང་ཞིང། འདུ་ཤེས་ཀྱིས་ཐ་སྙད་བཏགས་པའི་ཡུལ་དེ་ལ་རྣམ་པར་འཇུག་པའི་རྐྱེན་བྱེད་མཁན་དེ་གང་ཡིན་ཅེ་ན། འདུ་བྱེད་སེམས་བྱུང་ལྔ་བཅུ་རྩ་གཅིག་དང་བཅས་པ་ཀུན་ཡིན་ནོ། །བཞི་
པ་རྟེན་འབྲེལ་གྱི་བྱེད་ལས་ནི་ཀུན་གཞི་ལ་གནས་བག་ཆགས་སྔ་མས་བཞག་པའི་མ་རིག་པས་རྣམ་པར་མི་རྟོག་པའི་ཡེ་ཤེས་ཀྱིས་ཡང་དག་པ་དེ་ཁོ་ན་ཉིད་མཐོང་བ་དང་། ལས་རྒྱུ་འབྲས་ཤེས་པ་ལ་སྒྲིབ་པར་བྱེད་དོ། །དེ་
ར་མ་རིག་ནས་འདུ་བྱེད་ཀྱིས་བསོད་ནམས་དང༌། བསོད་ནམས་མ་ཡིན་པ་དང་མི་གཡོ་བའི་ལས་ཀྱི་བག་ཆགས་རྣམས་ཀུན་གཞི་ཡི་སྟེང་འཇོག་པར་བྱེད་དོ། །དེ་བཞིན་འདུ་བྱེད་གསུམ་གྱིས་ལས་ཀྱི་ས་བོན་བཏབ་པའི་

༄༅། །ཀུན་གཞི་ཡི་རྣམ་ཤེས་ཀྱིས་ལམ་གསུམ་དུ་རྒྱུན་མི་ཆད་པར་འཇུག་པས། འཆི་འཕོ་བའི་གནས་འདི་ནས་ཕ་རོལ་སྐྱེ་བའི་གནས་སུ་ཡང་སྲིད་པའི་ས་བོན་ཕྱིན་པར་བྱེད་དོ། །དེར་ཕྱིན་ནས་
མངལ་ན་གནས་ཚེ། ཉིང་འཚམས་སྦྱོར་བ་ནས་ནུར་ནུར་པོ་ནས་སྐྱེ་མཆེད་མ་དོད་ཀྱི་བར་མིང་དང་གཟུགས་འབྲེལ་པས་ལུས་འཛིན་ཏོ། །སྐྱེ་མཆེད་དྲུག་གིས་དབང་པོ་དེ་རྟེན་ཀུན་ཚང་སྟེ། འདོད་ཁམས་དང་གཟུགས་
ལ ཁམས་སུ་ལུས་རྫོགས་པར་བྱེད་དེ། ཡུལ་དབང་པོ་རྣམ་ཤེས་གསུམ་འདུས་པས་དབང་པོ་བདེ་བ་ལ་སོགས་པ་མྱོང་བ་དང་མཐུན་པར་ཡུལ་ཡིད་དུ་འོང་མི་འོང་ཐ་མལ་པ་གཅོད་པ་རེག་པའོ། །སྲེད་པའི་དབང་གིས་བདེ་
སྡུག་ཡོད་པའམ་ཡང་ན་འདུ་བྱེད་རྣམས་ཀྱི་འབྲས་བུ་བདེ་སྡུག་རྣམས་ཚོར་བས་ཉེ་བར་ལོངས་སྤྱོད་པར་བྱེད་ལ། འདུ་བྱེད་ཀྱིས་དགེ་མི་དགེའི་ས་བོན་ཀུན་གཞི་ལ་བཏབ་པ་དེ་སྲིད་པ་ཚེ་ཕྱི་མར་སྐྱེ་བ་སྲེད་པས་སྡུད་པར་
བྱེད་དོ། །འདུན་པའི་འདོད་ཆགས་ཀྱི་མཚན་ཉིད་ཉེ་བར་ལེན་པ་བཞིས་ལས་ཀྱི་ས་བོན་ཀུན་གཞི་ལ་ཡོད་པ་དེ་གསོས་པས་ཁམས་གསུམ་དུ་སྐྱེ་བ་སྦྱོར་བ་ཡིན་ཏེ། སྲིད་པས་མངོན་དུ་ལས་ཀྱི་རྣམ་སྨིན་མངལ་དོག་པ་ལ་
སོགས་པ་སྐྱེ་བའི་སྡུག་བསྔལ་དང༌། སྐྲ་དཀར་ལུས་རྒུད་པ་ལ་སོགས་པ་རྒས་པ་དང་། མིང་་གཟུགས་འཇོག་པ་ཤི་བའི་སྡུག་བསྔལ་དང་སེམས་ཅན་གྱི་རིས་གཅིག་ནས་གཅིག་ཏུ་འགྲོ་བ་ལ་སོགས་པ་རྣམས་ཉེ་བར་བསྒྲུབ་

པར་བྱེད་མཁན་ནི་དེ་ལྟར་ཤེས་པ་ཡིན་ནོ། །སྤྱི་དོན་ལྔ་པ་དེས་བཀོད་པ་ཕན་ཡོན་དང་བཅས་པ་ལ་ལྔ་ལས། དང་པོ་སྤྱིར་བསྟན་པ་ནི། དེ་ལྟར་ལས་དང་ཆོས་དང་རྣམ་པར་སྨིན་པ་རྣམས་ལེགས་པར་རྟོགས་པའི་རྣལ་
འབྱོར་སྤྱོད་པ་ནི། ཁམས་གསུམ་གྱི་སེམས་དང་སེམས་བྱུང་ཀུན་ནི། དཔེར་ན་རི་མོ་མཁན་མཁས་པ་གཅིག་གིས་ས་གཞི་འཇམ་པ་གཅིག་མཐོང་ནས་དེར་འདུག་སྟེ། ཚོན་སྣ་ཚོགས་ཀྱིས་རི་མོའི་གཟུགས་སྣ་ཚོགས་སེམས་
ཀྱི་དབང་གིས་བྲི་བ་དེ་བཞིན་དུ། ཁམས་གསུམ་དུ་སྣང་བའི་བྲི་གཞི་རྒྱ་ཆེན་པོ་འདི་ལ། སེམས་ཉིད་རི་མོ་མཁན་གྱིས་ནི། ལས་ཀྱི་རྣམ་པར་སྨིན་པས་འཁོར་བའི་སར་སེམས་ཅན་དང་འགྲོ་བ་དང་གནས་ཀྱི་རྣམ་པ་ཐ་དད་
པར་འགྲུབ་པར་བྱེད་དོ་དེ་ཅི་ལྟར་བྱེད་ཅེ་ན། དེ་ལྟར་སེམས་རི་མོ་མཁན་འདིས་འདོད་པ་བསྟེན་ཅིང་འདོད་པའི་ཁམས་ལ་དམིགས་ཤིང་ཉེར་བར་ལེན་པས་དགེ་མི་དགེའི་ལས་ཀྱིས་འདོད་པའི་ཁམས་ན། མི་ཡུལ་གླིང་
བཞི་འདོད་ལྷ་དྲུག དུད་འགྲོ༌། ཡི་དྭགས། ཚ་དམྱལ་བརྒྱད་དང་གཟུགས་ནི་ཉི་ཤུ་བྲིའོ། །ཡང་སེམས་རི་མོ་མཁན་དེས་འདོད་པའི་འདོད་ཆགས་བྲལ་བས་གཟུགས་ཁམས་ལ་དམིགས་ནས་བསམ་གཏན་བཞིས་ཏིང་
ངེ་འཛིན་འབྲས་བུ་ཆེ་མན་ཆད་ལྷ་གནས་བཅུ་གཉིས་བྲིའོ། །གཙང་མ་རིས་ཀྱི་ལྷ་རྣམས་རྣམ་ལྔ་གཞན་ཤེས་རབ་འབྲེལ་པའི་འཕགས་པའི་བསམ་གཏན་གྱིས་བྲིའོ། །ཡང་སེམས་རི་མོ་མཁན་དེས་གཟུགས་ཁམས་ཀྱི་

༄༅། །དམིགས་པ་དེ་དང་བྲལ་བའི་གཟུགས་མེད་པའི་སྙོམ་པར་འཇུག་པ་བཞིའི་ཏིང་ངེ་འཛིན་ལ་སྲེད་པས་གཟུགས་མེད་སྐྱེ་མཆེད་མུ་བཞིའི་ལྷ་བསྒྲུབ་པ་ཡིད་ནོ། །གཉིས་པ་རྒྱས་པར་བཤད་
པ་ནི་དེ་ཡང་རང་གི་ལུས་སུ་སྣང་བ་འདི་ནི་དཔེར་ན་ཚོན་རྩིའི་སྣོད་བཞིན་ཡིན་དེ། ཕྱི་ཡི་ཡུལ་གཟུགས་སྒྲ་དྲི་རོ་རེག་་བྱ་ལྔ་པོ་ནི་ཚོན་རྩི་ཁ་དོག་སྣ་ལྔ་བཞིན་ཡིན། ལས་མངོན་པར་འདུ་བྱེད་པ་དང་བཅས་པའི་བརྩོན་
འགྲུས་ལག་པ་སྣའུ་དེ་ཡིས་མིག་རྣ་བ་སྣ་ལྕེ་ལུས་ཡིད་དང་དབང་པོ་དྲུག་གི་ཕྱིར་བཟུང་སྟེ་དཀར་པོ་དགེ་བའི་ཚོན་གྱིས་ནི་ལྷ་གནས་ཕུན་སུམ་ཚོགས་པ་བྲིའོ། །དམར་པོ་འདོད་ཆགས་དང་བཅས་པའི་དགེ་བས་འདོད་
ཁམས་ཀྱི་ལྷ་མི་ཡི་གཟུགས་བྲིའོ། །གཏི་མུག་གིས་བསྐྱེད་པའི་མི་དགེ་བ་ཚོན་སེར་པོ་ལྟ་བུས་དུད་འགྲོ་ཡི་རིག་རྣམས་བྲི་སྟེ། སེར་སྣས་བསྐྱེད་པའི་མི་དགེ་བ་ཚོན་སྔོན་པོ་ལྟ་བུས་ཡི་དྭགས་བྲི་བར་བྱེད་ཅིང་། ཞེ་སྡང་གིས་
སྐྱེད་པའི་མི་དགེ་བ་ཚོན་ནག་པོ་ལྟ་བུས་དམྱལ་བའི་གཟུགས་བྲིའོ། །གཞན་ཡང་སེམས་ཉིད་རི་མོ་མཁན་འདིས་ནི་མཉེས་ནས་དགེ་བ་བསྒྲུབས་པས་མཐོ་རིས་ལྷ་མི་བྲི་བར་བྱེད་དེ། མ་མགུ་ཁྲོས་ནས་མི་དགེ་བ་བསྒྲུབས་
པས་ངན་སོང་གསུམ་བྲི་ལ་བར་མ་བཏང་སྙོམས་ཀྱིས་བདེ་སྡུག་འདྲེས་མའི་སེམས་ཅན་བྲི་བ་ཡིན་ནོ། །གསུམ་པ་ལས་འབྲེལ་བའི་དོན་ནི་གོང་དུ་བཤད་པ་དེ་ལྟར་དགེ་བ་དང་མི་དགེ་བ་དག་གི་ལས་རང་གིས་བྱས་པའི་

ལས་ཀུན་གྱི་འབྲས་བུ་བདེ་སྡུག་རང་གི་ཐེ་ཚོམ་མེད་པར་ངེས་པར་སྤྱོད་པ་འགྱུར་རོ། །དཔེར་ན་བྱའི་རྗེས་སུ་གྲིབ་མ་འབྲང་བ་བཞིན་དགེ་སྡིག་བྱེད་པོས་ལུས་ཅི་ལྟར་བླངས་པའི་ལུས་ཅན་རྣམས་དང༌། རང་གིས་བྱས་པའི་
ལས་ཀྱི་འབྲས་བུ་བདེ་སྡུག་འབྲེལ་བར་འགྱུར་བ་ཡིན་ནོ། །བཞི་པ་ཉོན་མོངས་དང་འབྲལ་བ་ཡང་ནི། ལུས་ཅན་གྱི་ཕྱི་ན་ལས་རྗེས་སུ་འབྲང་བ་དེས་ན། སེམས་ཅན་རྣམས་ཉོན་མོངས་པ་དུག་གསུམ་གྱི་དབང་གིས། མི་
དགེ་བ་སྤྱོད་པའི་ས་ནི་དང་པོར་ལས་བསྒྲུབ་དུས་སུ་མངར་བའི་འདོད་པས་འཇུག་སྟེ། ཕྱིས་སྡིག་པ་མི་དགེ་བའི་འབྲས་བུ་རྣམ་པར་སྨིན་པ་ནི་རབ་ཏུ་ཚ་བ་ཡིན་པས། སྡུག་བསྔལ་ཡ་ང་བ་མང་པོ་མྱོང་བར་འགྱུར་བ་ཡིན་
ནོ༑ །དེས་ན་མི་དགེ་པ་སྤྱོད་པ་དེ་དག་ནི་དོན་མེད་པའི་སྡུག་བསྔལ་བསྐྱེད་པའི་ལས་བྱེད་པ་ཡིན་པས་ན། དཔེར་ན་དུག་ཁོང་དུ་སོང་ན་སྡུག་བསྔལ་སྐྱེད་པར་ཤེས་ནས་ཡོང་བ་བཞིན་དུ། མི་དགེ་བས་ཀྱང་སྡུག་
བསྔལ་བསྐྱེད་པས་དུག་དང་འདྲ་བར་སྤང་བར་བྱའོ། །ལྔ་པ་གཉེན་པོ་དང་འབྲེལ་པ་བསྟན་པ་ནི། དུག་གསུམ་གྱིས་བསྐྱེད་པའི་མི་དགེ་བས་སྡུག་བསྔལ་བསྐྱེད་པ་དེས་ན། ཉོན་མོངས་པའི་དབང་དུ་བདག་གི་སེམས་
མི་འགྲོ་བར་བྱ་ཞིང༌། དུས་ཐམས་ཅད་དུ་ཡེ་ཤེས་ཀྱི་དབང་དུ་སེམས་འགྲོ་བར་བྱ་སྟེ། ཚུལ་བཞིན་དུ་ཡིད་ལ་བྱེད་པའི་ཡེ་ཤེས་དང་ལྡན་བ་ནི་ཚེ་འདིར་བདེ་བ་དང༌། ཚེ་ཕ་རོལ་དུ་ཡང་ལྷན་ཅིག་སྐྱེས་པའི་བདེ་བ་དམ་

༄༅། །པ་འཐོབ་པར་འགྱུར་རོ། དེས་ན་ཐར་པ་དང་ཐམས་ཅད་མཁྱེན་པ་དོན་དུ་གཉེར་བའི་སྐྱེས་བུ་དམ་པ་རྣམས་ཀྱི་ཐོས་བསམ་སྒོམ་གསུམ་ལ་འབད་པར་བྱའོ། །ལེའུ་དང་པོའི་འགྲེལ་་པའོ།
རྒྱས་པར་བཤད་པ་ལ་དགུ་ལས། དང་པོ་དམྱལ་བ་ལ་ཡང་གསུམ་ལས། དང་པོ་དམྱལ་བའི་རིག་གསུམ་མདོར་བསྟན་པ་ནི། འདོད་པ་དང་གཟུགས་དང༌། གཟུགས་མེད་པའི་ཁམས་གསུམ་སྲིད་པའི་འཁོར་ལོ་འདི་ནི་ངན་
སོང་གསུམ་ལྷ་མི་གཉིས་དང་འགྲོ་བ་རྒྱུད་ལྔ་དག་ཏུ་གཅིག་ནས་གཅིག་ཏུ་རབ་ཏུ་འཁོར་རོ། །འགྲོ་བ་རྒྱུད་ལྔ་དེ་ལ་དང་པོ་དམྱལ་བ་ལ་ཡང་ཚ་གྲང་གཉིས་དང༌། ཉེ་ཚེ་བ་ཞེས་བྱ་བ་དང་རྣམ་པ་གསུམ་ཡོད་དོ། །གཉིས་པ་
བྱེ་བྲག་ཏུ་ཚ་དམྱལ་བརྒྱད་སྤྱིར་བསྟན་པ་ནི་ཚ་བའི་དམྱལ་བ་ལ་ཡང་དབྱེ་ན་ཡང་སོས་དང་གཅིག ཐིག་ནག་དང་གཉིས་བསྡུས་འཇོམ་དང་གསུམ། ངུ་འབོད་དང་བཞི། ངུ་འབོད་ཆེན་པོ་དང་ལྔ་། ཚ་བ་དང་དྲུག རབ་ཏུ་ཚ་
བ་དང་བདུན། མནར་མེད་ཅེས་བྱ་བ་དང་བརྒྱད་དུ་བཤད་དོ། །དེ་རྣམས་ཀུན་ལས་ལྷག་པའི་འཁོར་བཅུ་དྲུག་རེ་རེ་ཡོད་དེ། ཀུན་ཀྱང་མི་དགེ་བ་ཆེན་པོ་སྤྱད་པའི་རྒྱུས་དེར་སྲེད་པས་བསླུས་ནས་དེར་རབ་ཏུ་སྐྱེ་བ་ཡིན་
བས་དེ་དག་རྣམས་རྒྱས་པར་བཤད་པར་བྱའོ། །གསུམ་པ་རྒྱས་པར་བཤད་པ་ལ་དོན་བཅུ་གཅིག་ཡོད་པའི་ཐོག་མར་ཡང་སོས་ལའང་བདུན་ལས། གཙོ་འཁོར་ཀུན་གྱི་རྒྱུ་འབྲས་ཐམས་ཅད་འཇུག་པ་གཅིག་གིས་འཆད་

པས། དམྱལ་ཁམས་བཅོ་བརྒྱད་ཡོད་པའི་དང་པོ་ཡང་སོས་ཀྱི་གཙོ་བོར་སྐྱེ་བའི་རྒྱུ་གང་ཡིན་ཞེ་ན་ཚུལ་ཁྲིམས་དང་ལྡན་པའི་སྡོམ་པ་བླང་པའི་ཚུལ་ཁྲིམས་ཀྱི་ཕྱོགས་སྤྱད་པ་བསད་ནས་དེ་ལ་འགྱོད་པར་མི་བྱེད་ན། ཡང་
སོས་ཀྱི་གཙོ་བོར་སྐྱེ་ཞིང་དེར་ལྕགས་ཀྱི་ར་བ་མེ་འབར་བ་དུ་མའི་ནང་དང་། མཚོན་ཆའི་ནགས་ཚལ་དང༌། རོ་ཉེ་དང་མི་གཙང་བའི་འབབ་ཆུ་དང་ལྡན་པའི་ནང་དུ་སྐྱེ་ཞིང༌། ཕན་ཚུན་གཅིག་གིས་གཅིག་བསོད་པའི་སེམས་
དང་ལྡན་ཞིང༌། གཤིན་རྗེ་རྣམས་ཀྱིས་མཚོན་རྣོན་གྱིས་གཏུབ་པ་དང་ལུས་གཤོག་པ་ལ་སོགས་པའི་མི་བཟད་པའི་སྡུག་བསྔལ་དཔག་ཏུ་མེད་པ་མྱོང་ནས་ལས་མ་ཟད་བར་མི་འཆི་ནས་ཡང་སོས་པར་འགྱུར་རོ། །དེ་ལ་
འཁོར་བཅུ་དྲུག་ཡོད་པའི་དང་པོ་ནི། འདོད་ཆགས་ཀྱི་བྱ་དང་ཁྲ་དང་གདོས་དང་རྔོན་ཁྱི་ལ་སོགས་པས་རི་དྭགས་བསད་ནས་འགྱོད་བཤགས་མི་བྱེད་པར་དེ་ལ་དགའ་བར་བྱེད་ན། ཡང་སོས་ཀྱི་འཁོར་དམྱལ་བ་མི་གཙང་
བའི་འདམ་ཞེས་བྱ་བར་སྐྱེ་ཞིང་མི་གཙང་བའི་འདམ་ན་རོ་ཚ་བ་ཟངས་བཞུས་པ་ལྟ་བུ་ཡིན་ཏེ། དེའི་ནང་དུ་སྲིན་བུ་མཆུ་རྡོ་རྗེ་ལྟ་བུས་གང་ནས་ཡོད་པས་དམྱལ་བ་དེས་མི་གཙང་བ་དེ་ཟ་བའི་ནང་དུ་སྲིན་བུ་དེ་རྣམས་སོང་
ནས་ཁོང་པའི་ནང་ཐམས་ཅད་ཟ་བས་སྲན་མི་བཟོད་པའི་ཚ་ཞིང་རྩུབ་པའི་སྡུག་བསྔལ་མྱོང་ངོ༌། །བརྒྱ་ལ་དེར་ཐར་ཡང་རང་གིས་གང་བསད་པ་དེ་ལྟ་བུའི་ལུས་ལེན་ཅིང༌། ཚུར་ལ་ཡང་དེ་བཞིན་དུ་གསོད་དོ། །གཉིས་པ་

༄༅། །ནི༑ གལ་ཏེ་རྙེད་པ་དང༌། གཙང་ཞིང་ཁེ་བྱེད་པའི་ཕྱིར་སེམས་ཅན་བསད་ནས། འགྱོད་པར་མི་བྱེད་ན་ཡང་སོས་ཀྱི་འཁོར་དམྱལ་བ་ལྕགས་ཀྱིས་བསྐྱུར་བ་བྱ་བར་སྐྱེ་ཞིང་ལྕགས་ཀྱི་ར་བ་
མེ་རབ་ཏུ་འབར་བའི་ནང་དུ། མཚོན་ཆའི་ཆར་གྱིས་ཡུང་དཀར་ཙམ་དུ་གཏུབ་ཅིང་བསྲེག་གོ །ཡང་དེ་ན་རལ་གྲི་ལོ་མ་ལྟ་བུའི་ནགས་ཚལ་ཡོད་དེ། སྟེང་འོག་གི་སོ་རྣོ་བ་བ་ཚ་ལྟ་བུའི་ཚལ་ཡོད་དེ། དེ་རྒྱང་རིང་པོ་ནས་ཟས་
སྐོམ་དང་སྐྱབ་ཡོད་པའི་ནགས་ཚལ་བཟང་པོར་མཐོང་ནས། བཀྲེས་བསྐོམ་དང་སྡུག་བསྔལ་སྣ་ཚོགས་ཀྱིས་གདུངས་པས་ཆོ་ངེས་འདེབས་ཅིང་སྐྱབས་འཚོལ་བ་ལ་ནགས་དེར་རྒྱུག་པ་དང༌། དེ་ན་ཡང་། ནགས་ཚལ་གྱི་
མཚོན་ཆ་རྣམས་ཀྱིས་ལུས་གཤོག་པར་བྱེད་དོ། །གསུམ་པ་ནི་རྔ་མོང་དང༌། ཕག་གམ། རི་བོང་ངམ། སེམས་ཅན་གང་ཡང་རུང་བ་སྤུ་དབྱེ་བའི་དོན་དུ་སྣོད་དུ་བཙོས་ཤིང་གསོད་ན་ཡང་སོས་ཀྱི་འཁོར་དམྱལ་བ་སྣོད་དུ་
བཙོ་བ་ཞེས་བྱ་བར་སྐྱེ་བར་འགྱུར་ཏེ། ལྕགས་ཀྱི་སྣོད་མེ་འབར་བའི་ནང་དུ་སྲན་མ་མུད་པ་བཞིན་དུ་དམྱལ་བའི་མེ་མི་བཟད་པར་འཚེད་དོ། །བཞི་པ་ནི་འཆི་བ་དང་བརྡེག་པ་ལ་སོགས་པ་གནོད་པ་སྣ་ཚོགས་ཀྱིས་སེམས་
ཅན་གསོད་ན། ཡང་སོས་ཀྱི་འཁོར་སེམས་ཅན་དམྱལ་བ་གནོད་པ་མ་ཞི་བར་སྐྱེ་བར་འགྱུར་ཏེ། ༼མི་གསལ་༽ཤིང་གི་བར་དུ་བཙིར་བ་ལྟ་བུའི་སྡུག་བསྔལ་ལ་སོགས་པ་སྡུག་བསྔལ་གྱི་རིགས་སྣ་ཚོགས་འབྱུང་བར་འགྱུར་

རོ༑ །ལྔ་པ་ནི་སེམས་ཅན་གང་དག་ལྟ་བ་ལོག་པ་ལས་དང་འབྲས་བུ་ཕྱིན་ཅི་ལོག་དུ་སྟོན་པ་དང་མཆོད་སྦྱིན་དག་ལ་ཕྱུག་བསུབ་ནས་གསོད་པ་དང༌། རུས་སྦལ་དག་སོ་ཕག་གིས་གཡོག་ཅིང་མུན་པར་འཇུག་པ་བྱེད་པ་དེ་
དག་ཡང་སོས་ཀྱི་འཁོར་སེམས་ཅན་དམྱལ་བ་མུན་པར་སྐྱེ་བར་འགྱུར་རོ་དར་ཁབ་ཀྱི་མིག་ཙམ་གྱི་བུ་ག་མེད་པའི་མུན་པའི་ནང་དུ་མུན་པའི་མེས་བསྲེག་ཅིང་རྡོ་རྗེ་ལྟ་བུའི་རི་ཤུག་དྲག་པོ་གཉིས་འོང་ཞིང༌། དེའི་བར་དུ་ལས་
ཀྱིས་བདས་ནས་བྱེ་མ་གཏོར་བ་བཞིན་དུ་ཐལ་བར་རློག་ཅིང༌། སྤུ་གྲི་ལྟ་བུའི་རླུང་གིས་ཡན་ལག་ཐམས་ཅད་གཅོད་པར་བྱེད་དོ། །དེར་བཀྲེས་པ་དང༌། སྐོམ་པ་ལ་སོགས་པའི་སྡུག་བསྔལ་སྣ་ཚོགས་སྲན་མི་བཟོད་པར་ངུ་
མོའི་སྒྲ་ཆེན་པོ་འབྱིན་ཏོ། །དྲུག་པ་ནི། དེ་ཡང་རྔ་དང་དུང་དང༌། བོང་བུའི་སྐད་ཀྱིས་ནགས་ཁྲོད་ན་རྒྱུ་བའི་བྱ་དང༌། སེངྒེ༌། དྲེད། གུང༌། སྤྲེལ་ལ་སོགས་པ་རྣམས་བག་ཚ་བ་མེད་པར་གནས་པ་རྣམས་སྐྲག་དུ་བཅོལ་ནས་
བསད་ན། ཡང་སོས་ཀྱི་འཁོར་སེམས་ཅན་དམྱལ་བ་ཀུན་ཏུ་མི་དགའ་བར་སྐྱེ་བར་འགྱུར་ཏེ། མེ་ནང་དུ་བཅུག་ན་བྱ་ཤ་ཟ་བ་རྣམས་དང༌། སྲིན་པོ་དང༌། ཝ་རྣམས་ཀྱིས་མི་སྙན་ཅིང་རབ་ཏུ་འཇིག་པའི་སྒྲ་སྒྲོག་ཅིང་ཤ་ཟ་བ་
དང༌། མང་ཀོ་ཏས་མཆུ་རྡོ་རྗེ་ལྟ་བུས་རུས་པའི་གསེབ་དང༌། ནང་ཁྲོལ་དང་རྣ་བ་ཟའོ། །བདུན་པ་ནི་སེམས་ཅན་བག་ལ་ཉལ་བདོ་བ་དང་ཞེ་འདྲས་པ་བ་དོ་བའི་ཕ་རོལ་བ་བདེ་བའི་སེམས་ཅན་ནི་སེམས་ཅན་གཞན་ལ་

༄༅། །གནོད་པ་དུ་མས་སྡུག་བསྔལ་གྱི་ཚོར་བ་དུ་མ་འདོན་ནས་སེམས་ཅན་མང་པོ་གསོད་པར་བྱེད་པ་དེ་ནི། དམྱལ་བ་ཡང་སོས་ཀྱིས་འཁོར་སེམས་ཅན་དམྱལ་བ་ཚོར་བ་བདེ་བར་སྐྱེ་བར་
འགྱུར་ཏེ། དེར་ཡང༌། བ་ཚ་དང༌། མཚོན་དང༌། མེ་དང་ངམ་འགྲོ་དང་གཡང་ས་དང་ཕུར་བུ་དང༌། མེ་འབར་བའི་འཕྲེང་བའི་རྒྱན་བྱས་པའི་སྡུག་བསྔལ་གྱི་ཚོར་བར་རྟག་ཏུ་རྒྱུན་མི་འཆད་པར་ཉིན་གཅིག་བཞིན་དུ་འབྱུང་མ
བར་འགྱུར་རོ། བརྒྱད་པ་ནི་དུག་སྦྱིན་ནས་སེམས་ཅན་གསོད་པ་ནི་དམྱལ་བ་ཡང་སོས་ཀྱི་འཁོར་སེམས་ཅན་དམྱལ་བ་ནད་ཐམས་ཅད་པར་སྐྱེ་སྟེ། ནད་སྣ་ཚོགས་ཀྱིས་ལུས་ཉེན་ནས་སྡུག་བསྔལ་སྣ་ཚོགས་འབྱུང་བར་
འགྱུར་རོ། །དགུ་པ་ནི་ཉོན་མོངས་པ་འདོད་ཆགས་ཀྱིས་མཚམས་སྦྱར་ནས་ཤན་པ་བྱེད་ན། དམྱལ་བ་ཡང་སོས་ཀྱི་འཁོར་སེམས་ཅན་དམྱལ་བ་མཚོན་བབས་པ་ཞེས་བྱ་བར་སྐྱེ་སྟེ། གཤིན་རྗེའི་སྐྱེས་བུ་རྣམས་ཀྱིས་མཚོན་
ཆ་སྣ་ཚོགས་ཀྱིས་ལུས་མགོ་ལུས་ཀུན་གཏུབ་ཤིང་གཤིག་པར་འགྱུར་རོ། །བཅུ་པ་ནི་དམག་དཔོན་བྱས་ནས་གཞན་གསོད་པ་ལ་སོགས་པའི་གནོད་པ་བྱས་ན་ཡང་སོས་ཀྱི་འཁོར་བཅུ་པ་སེམས་ཅན་དམྱལ་བ་གནོད་པ་
དྲག་པོ་ཞེས་པར་སྐྱེ་སྟེ། གཤིན་རྗེའི་སྐྱེས་བུ་རྣམས་ཀྱིས་གནོད་པ་སྣ་ཚོགས་ཀྱི་ལུས་བཙོ་ཞིང་མཚོན་ཆ་དུ་མའི་ལུས་ལ་བསྣུན་ཞིང་ཉིན་མཚན་མེད་པར་སྡུག་བསྔལ་སྣ་ཚོགས་པ་མྱོང་བར་འགྱུར་རོ། །བཅུ་གཅིག་པ་ནི་

གནོད་པ་སྣ་ཚོགས་ཀྱིས་སེམས་ཅན་གསོད་ན། ཡང་སོས་ཀྱི་འཁོར་ནེའུ་ལེ་ནག་པོ་འདྲ་བར་སྟེ། ནེའུ་ལེའི་ནག་ལྟར་ལུས་མེ་འབར་ཞིང་དུད་པས་ཀྱང་ལུས་ལ་ཁྱབ་པར་འགྱུར་རོ། །བཅུ་གཉིས་པ་ནི། གཡོ་ཐབས་
སྣ་ཚོགས་ཀྱི་བྱེད་ནས་སེམས་ཅན་གསོད་ན་ཡང་སོས་ཀྱི་འཁོར་སེམས་ཅན་དམྱལ་བ་གཞན་དུ་གྱུར་བ་ཞེས་བྱ་བར་སྐྱེ་སྟེ། བཀྲེས་པས་ཉེན་པས་ཟས་ཚོལ་བ་ལ་འགྲོ་བའི་ཚེ་གཤིན་རྗེའི་སྐྱེས་བུ་རྣམས་ཀྱིས་ཁའི་ནང་དུ་
ཟངས་ཞུན་བླུགས་ནས་སྡུག་བསྔལ་དཔག་ཏུ་མེད་པ་མྱོང་བར་འགྱུར་རོ། །བཅུ་གསུམ་པ་སྔགས་ཀྱི་སྦྱོར་བས་སེམས་ཅན་གསོད་ན་ཡང་སོས་ཀྱི་འཁོར་སྡུག་བསྔལ་གྱི་ནོན་པ་ཞེས་བྱ་བར་སྐྱེ་བར་སྐྱེ་སྟེ། སྡུག་བསྔལ་རྣམ་
པ་དུ་མས་ལུས་གཙེས་པར་འགྱུར་རོ། །བཅུ་བཞི་པ་ས་མདའ་ལ་སོགས་པ་མཚོན་ཆའི་འཕྲུལ་འཁོར་སྣ་ཚོགས་ཀྱིས་སེམས་ཅན་གསོད་ན། ཡང་སོས་ཀྱི་འཁོར་པད་མའི་འཕྲེང་བ་ཞེས་བྱ་བར་སྐྱེ་བར་འགྱུར་ཏེ། ལུས་པད་
མ་ལྟར་ཕྱོགས་ཐམས་ཅད་དུ་གས་ནས་ཁྭ་དང་བྱ་རྒོད་ཀྱིས་ཟ་བར་འགྱུར་རོ། །བཅོ་ལྔ་པ་ཆུའི་སྦྱོར་བས་སེམས་ཅན་གསོད་པར་བྱེད་ན་ཡང་སོསཀྱི་འཁོར་སེམས་ཅན་དམྱལ་བ་མཚེའུ་ཞེས་བྱ་བར་སྐྱེ་སྟེ། ཟངས་བཞུས་
པའི་ཁུ་བ་དམར་ལྷུད་ལྷུད་བྱེད་པའི་ནང་བར་དུ་ལྷུང་ནས་སྡུག་བསྔལ་བསྲན་མི་བཟོད་པས་ཆོ་ངེས་འདེབས་ཅིང་ངུན་མོའི་སྒྲ་འབྱིན་པར་འགྱུར་རོ། །བཅུ་དྲུག་པ། སེམས་ཅན་གསོད་པའི་ཐབས་དང་དེའི་བསྒྲུབ་བཤམ་

༄༅། །བྱེད་པ་ནི་དམྱལ་བ་ཡང་སོས་ཀྱི་འཁོར་གནོད་པ་མཐོང་བ་ཞེས་བྱ་བར་སྐྱེ་བར་འགྱུར་ཏེ། མཚོན་ཆ་རྣོན་པོ་སྣ་ཚོགས་བྲེས་པའི་ལམ་དུ་འགྲོ་བས་ཤ་དང་རྒྱུས་པ་དང་ཡན་ལག་ཐམས་ཅད་
གཅོད་ཅིང་དུམ་བུར་བྱེད་པར་འགྱུར་རོ། །དེ་ལ་སོགས་པ་སྡུག་བསྔལ་དུ་མ་རབ་ཏུ་འཁྲུགས་པ་མྱོང་བར་འགྱུར་རོ། །ཡང་ན་མི་ཡི་ལུས་གཅིག་ལ་མཚོན་བསྣུན་པ་དང་མེ་ནང་དུ་བསྲེག་བའི་སྡུག་བསྔལ་ཅི་ཡོད་པའི་རེ་རེ་
དམྱལ་བའི་སྡུག་བསྔལ་ནི་དེ་ཙམ་བཅུ་འགྱུར་གྱིས་སྡུག་བསྔལ་ཆེ་བར་གསུངས་སོ། །སྲིད་པ་གཞན་གྱི་རྒྱུ་མཐུན་ནི་བརྒྱ་ལ་དམྱལ་བ་དེ་ལས་ཐར་ཡང་ཡི་དྭགས་དང་དུད་འགྲོར་སྐྱེ་སྟེ་ཐར་ནས་མིར་སྐྱེས་ཀྱང་ཚེ་ཐུང་བ་
6ནད་རྣམ་པར་སྣ་ཚོགས་ཀྱིས་གཙེས་ནས་སྲོག་དང་འབྲལ་བར་བྱེད་ཅིང་མི་ཁོམ་བའི་གནས་གཞན་དང་མཚུངས་པའི་ལུས་སུ་སྐྱེས་བར་འགྱུར་རོ། །ཚེ་ཚད་ནི་བུད་མེད་བལ་འཁེལ་བའི་ཧ་ཅང་མི་རིང་བ་ཧ་ཅང་མི་ཐུང་བར་ཅ
མར་སྨེར་པའི་ཚོད་ནི་སྐད་ཅིག་ཡིན་ནོ། །དེ་ལྟ་བུ་ཉི་ཤུ་ལ་དེའི་སྐད་ཅིག དེ་དྲུག་ཅུ་ལ་ཐང་གཅིག དེ་སུམ་ཅུ་ལ་ཡུད་ཙམ་གཅིག དེ་སུམ་ཅུ་ལ་ཞག་གཅིག དེ་སུམ་ཅུ་ལ་ཟླ་བ་གཅིག དེ་བཅུ་གཉིས་ལ་མི་ཡི་ལོ་གཅིག མི་
ལོ་ལྔ་བཅུ་ལ་རྒྱལ་ཆེན་རིགས་བཞིའི་ཞག་ཅིག་དེ་སུམ་ཅུ་ལ་ཟླ་བ་གཅིག་དེ་བཅུ་གཉིས་ལ་ལོ་གཅིག་བྱས་པའི་རང་ལོ་ལྔ་བརྒྱ་ཐུབ་བོ། །མི་ལོ་བྱས་ན་ས་ཡ་གཅིག་དང་འབུམ་ཕྲག་བརྒྱད་ཡོད་དོ། །དེ་དམྱལ་བ་ཡང་སོས་

ཀྱི་ཞག་གཅིག་དེ་སུམ་ཅུ་ལ་ཟླ་བ་གཅིག དེ་བཅུ་གཉིས་ལ་ལོ་གཅིག་བྱས་པ་དེ་ལྟར་དུ་དམྱལ་བ་ཡང་སོས་པ་རྣམས་ཀྱི་ཚེའི་ཚད་ནི་རང་ལོ་ལྔ་བརྒྱ་ཐུབ་སྟེ། མི་ལོ་བྱས་ན་བྱེ་བ་ཕྲག་འབུམ་་དང་། བྱེ་བ་དྲུག་ཁྲི་དང་། བྱེ་བ་
ཉིས་སྟོང་རྣམས་ཡིན་ནོ། །སྡུག་བསྔལ་གྱི་རྒྱུ་ནི་རྫོགས་པ་དང་མ་རྫོགས་པས་དུས་མ་ཡིན་པར་འཆི་བ་ནི་ཡོད་དེ། གཉིས་པ་ཐིག་ནག་བཤད་པ་ལ། དམྱལ་བའི་མིང་རྒྱུ་འབྲས་།་སྡུག་བསྔལ་སོ་སོ་སོ་སྦྱར་ནས་བཤད་པ་ཡིན་
པས་། གཙོ་བོའི་རྒྱུ་འབྲས་ནི། སེམས་ཅན་དམྱལ་བ་ཐིག་ནག་གི་སྤྱིར་སྲོག་གཅོད་པ་དང་མ་བྱིན་པ་ལེན་པ་ལ་བྱུང་བ་ཡིན་ཏེ། ཁྱད་བར་དུ་ཡང་དེའི་གཙོ་བོ་སྐྱེ་བའི་རྒྱུ་ནི། སྲོག་གཅོད་པའི་རྒྱུ་འབྲས་སྔར་གོང་དུ་བཤད་པ་
ལྟར་ཡིན་པ་དང༌། དེའི་སྟེང་དུ་ཁྱད་པར་དུ་མ་བྱིན་བ་ལེན་པ་ནི་བླ་མ་དང༌། དཀོན་མཆོག་གསུམ་དང༌། དགེ་འདུན་དང༌། ནད་པ་དང༌། སྡུག་བསྔལ་ཞིང༌། འཕོངས་པར་རྣམས་ཀྱི་ནོར་རྫས་རྣམས་རང་གིས་རྐུ་ཞིང་
གཞན་ཡང་དེ་རྣམས་རྐུ་བ་ལ་སྦྱོར་བར་བྱེད་པ་ནི་སེམས་ཅན་དམྱལ་བ་ཐིག་ནག་ནི་གཙོ་བོར་སྐྱེ་བར་འགྱུར་ཏེ་སྡུག་བསྔལ་གྱི་རིགས་ལ་ཅི་སྲིད་པ་མ་ལུས་པ་ཐམས་ཅད་མྱོང་བར་བྱེད་པ་ཡིན་ཏེ། དེ་ཡང་ཐིག་ནག་གི་
གནས་ན་ལྕགས་སྲེག་གི་ས་གཞི་མེ་རབ་ཏུ་འབར་བའི་སྟེང་དུ་བཞག་ནས། ལས་ཀྱི་གཤིན་རྗེ་རབ་ཏུ་འཇིགས་པ་མི་སྡུག་པ་ཡིད་དུ་མི་འོང་བ་རྣམས་ཀྱིས། སྤྱི་བོ་ནས་རྐང་བའི་བར་དུ་ཐིག་ནག་པོ་བཏབས་ནས་དཔེར་ན་

༄༅། །ཤིང་བཟོ་མཁན་པོས་ཤིང་ལ་བྱེད་པ་ལྟར། སོག་ལེ་མེ་རབ་ཏུ་འབར་བས་ཐིག་དེ་ལ་དྲང་ནས་གཤོག་པར་བྱེད་ཅིང༌། སྟ་རེས་ནི་བཞོག་གོ །གསོར་གྱིས་ནི་ལུས་ཕྱི་ནང་མེད་པར་འབུག་
པར་བྱེད་ཅིང་དེའི་སྟེང་དུ་ཡང་ཐོ་བས་རྡུང་བར་འགྱུར་རོ། །འཁོར་གྱི་རྒྱུ་འབྲས་དང་པོ་ནི་དད་པ་དང་ལྡན་པའི་ལོངས་སྤྱོད་འཕྲོག་པར་བྱེད་ན་ཐིག་ནག་གི་འཁོར་རོ་མྱག་གི་འདམ་ཞེས་བྱ་བར་སྐྱེ་སྟེ། སྐྲག་ནས་བྲོས་པས་
རོ་ཉེའི་འདམ་གྱི་ནང་དུ་ལྷུང་ནས་ལུས་ཀུན་རུལ་ཅིང་མྱག་པར་གྱུར་ནས་སྡུག་བསྔལ་དཔག་ཏུ་མེད་པ་མྱོང་བར་འགྱུར་རོ། །གཉིས་པ། དགེ་འདུན་གྱི་ལོངས་སྤྱོད་པའི་ནོར་རྫས་འཕྲོག་ཅིང་རང་གིས་བདག་གིར་བྱེད་ན་
ཐིག་ནག་གི་འཁོར་ཕྱི་སའི་འདམ་ཞེས་བྱ་བར་སྐྱེ་སྟེ། ཕྱི་སའི་འདམ་གྱི་ནང་དུ་ལྷུང་ཅིང་དེའི་ལུས་སྲིན་བུ་མར་ཀོ་ཏས་ཟ་ཞིང་སྡུག་བསྔལ་བར་འགྱུར་རོ། །གསུམ་པ། གཞན་གྱིས་དབང་བའི་ནོར་ཀུན་འཕྲོག་ཅིང་བདག་
གིར་བྱེད་ན། ཐིག་ནག་གི་འཁོར་སེམས་ཅན་དམྱལ་བ་རལ་གྲིའི་ཚལ་ཞེས་བྱ་བར་སྐྱེ། རལ་གྲིའི་ཚལ་ཆེན་པོ་ཡོད་པའི་ནང་དུ་སྐྲག་ནས་བྲོས་པས་ལུས་ཀུན་གཏུབ་ཅིང་ཡན་ལག་གི་ཤ་དང་རྒྱུས་པ་ཐམས་ཅད་གཅོད་པར་
འགྱུར་རོ། །བཞི་པ་བུ་དང་ཆུང་མའི་ཕྱིར་སྲེད་པ་དང་བཅས་པས་གཞན་གྱི་ནོར་རྫས་བརྐུས་ན། ཐིག་ནག་གི་འཁོར་ཤལ་མ་རི་ཞེས་བྱ་བར་སྐྱེས་སྟེ། ཤལ་མ་རིའི་སྡོང་པོ་ཡལ་ག་དང་ལོ་མ་ཐམས་ཅད་མཚོན་ཆ་སྣ་ཚོགས་

ལས་གྲུབ་པའི་སྟེང་དུ་རང་བུ་སྨད་ལ་སྲེད་པའི་དབང་གིས་བུ་སྨད་ཡོད་པར་མཐོང་ནས་འཛེགས་པས་ཡན་ལག་དང་ཤ་དང་རུས་པ་ཐམས་ཅད་གཅོད་པར་འགྱུར་ལ་སྟེང་དུ་ཕྱིན་ན་རྩ་བར་བུ་སྨད་མཐོང་ནས་འཛེགས་པས།
ཡང་ཤ་དང་རྒྱུས་་པ་དང་ཡན་ལག་ཐམས་ཅད་གཅོད་པར་འགྱུར་རོ། །ལྔ་པ་ཆུའི་འགྲམ་དུ་ཉ་ལ་སོགས་པ་ཆུ་ལ་གནས་པ་རྣམས་འཇོམས་པར་བྱེད་ན། ཐིག་ནག་གི་འཁོར་ཆུ་རླུང་རབ་མེད་ཞེས་བྱ་བར་སྐྱེ་སྟེ། ནོར་དང་
ཟས་མཐོང་ནས་དེར་བརྒྱུག་པའི་ཚེ་ཆུ་བོ་ཆེན་པོ་རབ་མེད་པ་ཚ་བའི་དབལ་མེ་དང་འདྲ་བའི་ནང་དུ་ལྷུང་ནས་ལུས་ཐམས་ཅད་མྱག་ཅིང་རུལ། ཤ་དང་རུས་པ་སོ་སོར་འབྱེ་ཞིང་རང་དབང་མེད་ཅིང་སྲན་མི་བཟོད་པའི་སྡུག་
བསྔལ་འབྱུང་ནས་ཀྱེ་མ་ཀྱི་ཧུད་ཟེར་ཞིང་ངུན་མོའི་སྒྲ་ཆེན་པོས་འབོད་པར་འགྱུར་རོ། །དྲུག་པ། ནོར་གྱི་ཕྱིར་གཞན་ལ་མཚོན་བསྣུན་པ་ལ་སོགས་པ་བྱས་ནས་གཞན་གྱི་ནོར་རྫས་ཕྲོག་ན། ཐིག་ནག་གི་འཁོར་སྤུ་གྲིའི་ཚལ་
ཞེས་པར་སྐྱེ་སྟེ། སྤུ་གྲི་སོ་རབ་ཏུ་རྣོ་བ་རྣམས་ལུས་ལ་ཆར་པ་བཞིན་དུ་འབབ་ནས་སྡུག་བསྔལ་ཆེན་པོ་འབྱུང་བས་ངུན་མོའི་སྒྲ་ཆེན་པོ་འབྱིན་ཅིང་ཡིད་ཀློང་བར་བྱེད་པར་འགྱུར་རོ། །བདུན་པ་གཡོ་ཐབས་སྣ་ཚོགས་ཀྱི་སྒོ་
ནས་གཞན་གྱི་ནོར་རྫས་བརྐུས་ན། ཐིག་ནག་གི་འཁོར་སེམས་ཅན་དམྱལ་བ་རྨོངས་པ་ཞེས་བྱ་བར་སྐྱེ་སྟེ། ལྕག་ལེབ་མེ་རབ་ཏུ་འབར་བས་ལུས་དཀྲིས་ནས་དྲན་པ་ཉམས་པར་འགྱུར་རོ། །བརྒྱད་པ། གཞན་བསྲེག་ཅིང་

༄༅། །ནོར་རྫས་འཕྲོག་ན་ཐིག་ནག་གི་འཁོར་རབ་ཏུ་རྨོང་བ་ཞེས་བྱ་བར་སྐྱེ་སྟེ། གཤིན་རྗེའི་སྐྱེས་བུ་རྣམས་ཀྱིས་བརྡེག་ཅིང་ལུས་དུམ་བུར་བྱས་ཀྱང་ལས་མ་ཟད་པས་འཆི་བར་མི་འགྱུར་རོ།
அ དགུ་པ་ཞེ་སྡང་གི་གཞན་གྱི་ནོར་རྫས་ཕྲོག་ན་ཐིག་ནག་གི་འཁོར་སེམས་ཅན་དམྱལ་བ་སྲེད་པ་ཅན་ཞེས་བྱ་བར་སྐྱེ་སྟེ། ལྕགས་ཀྱི་གཞི་མེ་འབར་བའི་སྟེང་དུ་མེ་འབར་བའི་ཕུར་བུས་ལུས་བརྒྱངས་ནས་མཚོན་རྣོན་པོས་
ཡན་ལག་དང་གནད་ཀུན་གཅོད་པར་འགྱུར་རོ། །བཅུ་པ་ལྟ་བ་ངན་པའི་བསྟན་ཆོས་ཀྱི་གཏན་ཚིག་དང་དཔེ་དག་གིས་ཚུལ་ཁྲིམས་སྤང་པའི་མི། ངམ་འགྲོག་དང་གཡང་སར་རབ་ཏུ་ལྷུང་བ། ཡང་དག་པ་མ་ཡིན་པའི་
དབང་དུ་སོང་བ་སྟེ། ཐིག་ནག་གི་འཁོར་སྲེད་པ་མི་ཟད་པས་ཉེན་པ་ཞེས་བྱ་བར་སྐྱེ་སྟེ། མི་དེ་ཐག་པ་མེ་འཁར་བས་བཅིང་ནས་དཔག་མང་པོར་གྱེན་དུ་བཏེག་ནས། མཐུར་དུ་ངམ་འགྲོག་དང་སྤུ་གྲི་དང་མཚོན་གྱི་ནང་དུ་3333
འདོར་བར་བྱེད། ཡན་ལག་ཐམས་ཅད་བཅད་ཅིང་ངུ་མོའི་སྒྲ་འབྱིན། ཁྱི་མཆེ་བ་རབ་ཏུ་རྣོ་བ་རྣམས་ཀྱིས་ཀུན་ཏུ་ཟ་བར་བྱེད་ཅིང་སྡུག་བསྔལ་གྱི་དབང་གིས་ངུ་མོའི་སྒྲ་ཆེན་པོ་འབྱིན་ཀྱང་དེ་ལ་སྐྱབ་བྱེད་པ་ནི་མེད་པའི་སྟེང་
དུ༑ གཤིན་རྗེའི་སྐྱེས་བུ་རྣམས་ཀྱིས་འདི་སྐད་ཅེས་སྨྲའོ། །ལོག་པར་ལྟ་བའི་གཏི་མུག་གིས། །གཏི་མུག་ལུས་ཅན་སྐྱེ་བོ་ཁྱོད། །དམ་པའི་ཆོས་ལ་རྨོངས་པ་ན། །སེམས་ཅན་དམྱལ་བ་ཆེན་པོར་ཁྲིད།།གནོད་པ་མི་བཟད་

འདུས་པ་ཐོབ། །ཁྱོད་ཀྱིས་མི་དགེ་བྱས་པ་ཡི། །རྨོངས་པ་དེའི་འབྲས་བུ་སྤྱོད། །ཁྱོད་ཀྱིས་ལེགས་པ་དག་མ་བྱས། །རང་གི་སེམས་ཀྱིས་ཡོང་བསླུས་པ། །གཞན་གྱི་ནོར་དག་འཕྲོག་པ་དང༌། །གཞན་གྱི་ཆུང་མ་བསྟེན་བ་ཡི།
སྐྱེ་བོ་དག་ནི་རྟག་ཏུ་བཅིངས༌། །དེའི་ལས་ཀྱི་རྣམ་སྨིན་གྱིས། །ཁྱོད་ནི་དེ་རིང་དམྱལ་བར་བསྲེག །མི་ཡི་ཐ་མ་རང་གིས་སུ། །ལས་ངན་བསགས་པས་ངུར་ཅི་ཡོད། །ཁྱོད་ཀྱིས་ལས་ངན་བྱས་པ་ལ། །ཕྱིས་ན་འགྱོད་པར་མ་
གྱུར་ཏམ། །སྔོན་གྱི་ཡུལ་གྱིས་དབང་བྱས་ཤིང༌། །སྲེད་པ་དག་གིས་ཡོངས་སུ་བསླུས། །བདག་ཉིད་ངན་པ་བདག་ཉིད་ཀྱིས། །བྱས་པས་བདག་ཉིད་ངུར་ཅི་ཡོད། །ཅི་ཕྱིར་ཁྱོད་ནི་བསྲེག་མི་བྱེད། །ཅེས་བརྗོད་ནས། ལས་
མ་ཟད་བར་དུ་ལོ་འབུམ་ཕྲག་མང་པོར་སྡུག་བསྔལ་མྱོང་བར་འགྱུར་རོ། །བཅུ་གཅིག་པ་བཟའ་བ་ཁོ་ནའི་ཕྱིར་གཞན་གྱི་ནོར་རྫས་རྐུས་ན། ཐིག་ནག་གི་འཁོར་སེམས་ཅན་དམྱལ་བ་ཐུ་ལུམ་ཟ་བྱ་བར་སྐྱེ་སྟེ། བཀྲེས་པའི་
དབང་གིས་ཟས་ཚོལ་བའི་ཚེ་གཤིན་རྗེའི་སྐྱེས་བུས་ལྕགས་ཀྱི་ཐུ་ལུམ་མེ་རབ་ཏུ་འབར་བ་ཁའི་ནང་དུ་བཅུག་ནས་ནང་ཁྲོལ་ཐམས་ཅད་བསྲེག་པར་འགྱུར་རོ། །བཅུ་གཉིས་པ་བཏུང་བ་ཁོ་ནའི་ཕྱིར་གཞན་གྱི་ནོར་རྫས་རྐུས་
ན་ཐིག་ནག་གི་འཁོར་སེམས་ཅན་དམྱལ་བ་ཟངས་ཁུ་ཐུང་བ་ཞེས་བྱ་བར་སྐྱེ་སྟེ། སྐོམ་པའི་དབང་གིས་བཏུང་བའི་འཚོལ་བའི་ཚེ་ཁའི་ནང་དུ་ཟངས་བཞུས་པའི་ཁུ་བ་མེ་འབར་བ་བླུགས་པས་ནང་ཁྲོལ་རྣམས་བསྲེག་པར་

༄༅། །འགྱུར་རོ། །བཅུ་གསུམ་པ་ཐན་འགྱེད་ལ་སོགས་པ་བྱེད་ནས་ཐན་གཏོང་ཞིང་གནོད་པས་ཕ་རོལ་གྱི་སེམས་ཚིམ་པར་བྱེད་ན་ཐིག་ནག་གི་འཁོར་སྲེག་པ་མི་ཟད་པར་སྐྱེ་སྟེ། །ཐག་པལས་
མ བཅིང་ནས་མེ་འབར་བའི་མཚོན་ཆའི་ནང་དུ་ལྷུང་བར་འགྱུར་རོ། །བཅུ་བཞི་པ་མུན་པའི་ཁྲོད་དུ་མ་བྱིན་པར་ལེན་པ་ནི་ཐིག་ནག་གི་འཁོར་སེམས་ཅན་དམྱལ་བ་མུན་པ་ཅན་ཞེས་བྱ་བར་སྐྱེ་སྟེ། མུན་ནག་གི་ནང་དུ་དུ་བ་
ཀུན་ཁར་འཇུག་པར་བྱེད་པར་འགྱུར་རོ། །བཅོ་ལྔ་པ་བག་མེད་ཀྱིས་གཞན་དབང་བའི་དཀོར་ལ་བདག་གིར་བྱེད་ཅིང་སྤྱད་པ་དང་། གཞན་ལ་སྙད་བཏག་ནས་ཕྱུག་གསོད་པ་དང༌། ལྷ་ལ་སྙད་བདགས་པའམ། བྲམ་ཟེ་
འདོད་པའི་སྲེག་པས། ཐིག་ནག་གི་འཁོར་སེམས་ཅན་དམྱལ་བ་རབ་ཏུ་མི་ཟད་པར་སྐྱེ་སྟེ། མེ་འབར་བའི་སྣོད་ཀྱི་ནང་དུ་རོ་ཉེ་དང་ཟངས་ཞུན་ཁུ་བ་དང༌། བྱ་རོག་དང༌། བྱ་རྒོད་དང༌། ཕག་རྒོད་གཏུམ་པོ་རྣམས་ཀྱིས་མིག་
འབྱིན་པ་དང༌། ཡན་ལག་ཐམས་ཅད་གཅོད་པར་འགྱུར་རོ། །བཅུ་དྲུག་པ་རྒྱལ་ཕམ་གྱི་ཕྱིར། མི་བསད་པའམ་བཅིངས་པའམ་བཀྲེས་པའམ་སྐོམ་པ་ལ་སོགས་པའི་སྡུག་བསྔལ་གྱིས་ཉེན་པར་བྱས་ན་ཐིག་ནག་གི་འཁོར་
སེམས་ཅན་དམྱལ་བ་བྱ་རྒོད་ཀྱིས་འཇིགས་པར་སྐྱེ་སྟེ། ལྕགས་ཀྱི་ས་གཞི་མེ་རབ་ཏུ་འབར་བའི་ནང་དུ། གཤིན་རྗེའི་སྐྱེས་བུ་རྣམས་ཀྱིས་མཚོན་སྣ་ཚོགས་ཀྱིས་སྡུག་བསྔལ་དཔག་ཏུ་མེད་པ་འབྱུང་བའི་ཆད་དུ་མ་གཅོད་

པས། དེ་ཡིས་མྱོང་བར་འགྱུར་བའི་སྡུག་བསྔལ་འདི་ནི་སྲན་བཟོད་པ་མེད་དེ། ཡང་སོས་ཀྱི་སྡུག་བསྔལ་བཅུ་འགྱུར་་ཀྱང་སྡུག་བསྔལ་ལྷག་པར་འགྱུར་རོ། །རྒྱུ་མཐུན་བརྒྱ་ལ་དེ་ལས་ཐར་ཀྱང་ཡི་དྭགས་ཀྱི་འཇིག་རྟེན་དུ་
རབ་ཏུ་སྐྱེ་བར་འགྱུར་ཞིང་མིར་སྐྱེས་ན་ཡང་ལོངས་སྤྱོད་མེད་ཅིང་ནོར་ཉམས་པར་འགྱུར་བའི་ལུས་སུ་སྐྱེའོ། །ཚེ་ཚད་ནི་མི་ལོ་བརྒྱ་ལ་སུམ་ཅུ་རྩ་གསུམ་གྱི་ཞག་གཅིག དེ་སུམ་ཅུ་ལ་ཟླ་བ་གཅིག་བྱས་པའི་རང་ལོ་སྟོང་ཐུབ་
བོ༑ །མི་ལོ་བྱས་ན་བྱེ་བ་ཕྲག་གསུམ་དང་ས་ཡ་དྲུག་ཡོད་དེ་ཐམས་ཅད་ཐིག་ནག་གི་ཞག་གཅིག་ཡིན་དེ་སུམ་ཅུ་ལ་ཟླ་བ་གཅིག དེ་བཅུ་གཉིས་ལ་ལོ་གཅིག་བྱས་པའི་ཐིག་ནག་འདི་དག་གིས་རང་ལོ་སྟོང་ཐུབ་སྟེ། མི་ལོ་
བྱས་ན་བྱེ་བ་ཕྲག་འབུམ་ཕྲག་ནི་བཅུ་གཉིས་དང༌། ཡང་བྱེ་བ་ཕྲག་དགུ་ཁྲི་དང་། ཡང་བྱེ་བ་ཕྲག་དྲུག་སྟོང་ཉིད་ཡིན་ནོ། །རྒྱུ་མི་དགེ་ཅི་བྱས་པ་བཞིན་དུ་འབྲས་བུ་སྡུག་བསྔལ་ཡང་མྱོང་བར་འགྱུར་ཏེ། དེ་ཡང་། ལོངས་སྤྱོད་
ལ་སྟེར་ཅིང་འདོད་པས་བསླུས་ནས་མི་དགེ་བ་བྱས་པའི་མཐུ་ཡིན་གྱི་གཞན་གྱིས་ལན་པ་མ་ཡིན་ནོ། །གསུམ་པ་བསྡུས་འཇོམས་ལ། གནས་དང་རྒྱུ་འབྲས་སོ་སོར་སྦྱར་ནས་བཤད་ན། དང་པོ་གཙོ་བོའི་རྒྱུ་འབྲས་ནི། སྲོག་
གཅོད་ལུས་ཀྱི་ལས་གསུམ་རྫོགས་པ་དང༌། ཁྱད་པར་དུ་ཡང༌། རང་གི་ཚུལ་ཁྲིམས་འཇིགས་པར་བྱེད་ཅིང་འདོད་ལོག་སྤྱོད་པ་ལ་དགའ་ཞིང་ཆགས་པར་བྱེད་ན་སེམས་ཅན་དམྱལ་བ་བསྡུས་འཇོམ་དུ་སྐྱེ་སྟེ། བྱ་རྒོད་མཆུ་

༄༅། །རབ་ཏུ་འབར་བ་དག་གིས་ཟུང་ནས་རྒྱུ་མ་བླུས་ཏེ་ཟ་བར་བྱེད་དོ། །དེ་ནས་དེར་ནི་གཤིན་རྗེའི་ཁྱི་རྣམས་ཀྱིས་གནོད་པ་སྣ་ཚོགས་ཀྱིས་གནོད་པར་བྱས་པས་དམྱལ་བའི་སེམས་ཅན་རྣམས་
ལྷན་ཅིག་ཏུ་འདུས་པའི་ཚེ་ལྕགས་ཀྱི་དྲ་བ་མེ་འབར་པས་སྟེང་ནས་གཡོག་ཅིང་དེའི་སྟེང་ནས་ཐོ་བ་དང་མཚོན་ཆའི་ཆར་པས་ལུས་དམྱལ་ཞིང་བརྡུང་བར་བྱེད་ལ། ཁྱད་བར་དུ་ཡང་འདོད་པར་ལོག་པ་སྤྱད་པའི་རྒྱུ་ཡིས་བྱས་
པའི་ཤལ་མ་རི་ཡི་སྡོང་པོ་ཡལ་ག་དང༌། འདམ་མ་ཡུ་བ་ཡོད་པའི་སྟེང་དུ་བུད་མེད་གཟུགས་བཟང་བ། མཛེས་པ། ལྟ་ན་སྡུག་པ། བྱིས་པའི་ཡིད་འཕྲོག་པ་གཅིག་མཐོང་ནས། བདག་མིར་གྱུར་པ་ན་བདག་གི་ཡིན་ནོ་སྙམ་
ནས་ཤིང་དེ་ལ། འཛེག་པས་ལོ་མ་རལ་གྲི་ལྟ་བུ། མཐུར་དུ་ཟུག་པས་ཡན་ལག་ཤ་རྒྱུས་ཐམས་ཅད་གཅོད་པར་བྱེད་དོ། །ཤིང་གི་རྩེར་ཕྱིན་པ་ན་བུད་མེད་དེ་པའི་སྟེང་ན་འདུག་ཙིང་སྐྱེས་བུ་ལ་ཆགས་པའི་མིག་གིས་ལྟ་ཞིང་
གདུང་བའི་ཚིག་གིས་འབོད་པ་དང༌། ཡང་མཐུར་དུ་བབས་པས་ན་སྤུ་གྲི་ལྟ་བུ་རྣམས་གྱེན་དུ་ཟུག་ནས་ཡན་ལག་ཤ་དང་རྒྱུས་པ་རྣམས་གཅོད་པར་བྱེད་ཅིང༌དེ་རུ་ཡང་དང་ཡང་དུ་དེ་ལྟར་བྱེད་ནས་སྡུག་བསྔལ་དཔག་ཏུ་
མེད་པ་མྱོང་བར་འགྱུར་རོ། །སྡུག་བསྔལ་ཆེན་པོ་དེ་ལྟ་བུ་འབྱུང་བ་དེས་ན་སྐྱེས་བུ་དམ་པ་བསམ་ཤེས་པ་རྣམས་ཀྱིས་སྡུག་བསྔལ་གྱི་རྒྱུ་ལུས་ཀྱི་ལས་ངན་ཐམས་ཅད་སྤང་བར་བྱའོ། །གཉིས་པ་འཁོར་གྱི་རྒྱུ་འབྲས་དང་པོ་

ནི་སྲོག་གཅོད་མ་བྱིན་གྱི་སྟེང་དུ། བུད་མེད་འོས་པ་མ་ཡིན་པ་ལ་ཚུལ་བཞིན་མ་ཡིན་པའི་འདོད་པ་ལོག་པ་སྤྱོད་ན། བསྡུས་འཇོམས་ཀྱི་གནད་ཀྱི་སེམས་ཅན་དམྱལ་བ་ཚོར་བ་ཚད་པ་ཞེས་པར་སྐྱེ་སྟེ། གསལ་ཤིང་རབ་ཏུ་
འབར་བས་ལུས་ཕྱི་ནང་མེད་པ་ཐམས་ཅད་འབིགས་པར་བྱེད་ཅིང༌། ལྕགས་ཀྱི་འཕྲ་སྐམ་མེ་འབར་བས་རླིག་པ་འབྱིན་པར་བྱེད་ཅིང་བྱ་རྒོད་ཀྱིས་ཀྱང་ལུས་ཟ་བར་བྱེད་པར་འགྱུར་རོ། །གཉིས་པ། བུད་མེད་འོས་པ་མ་
ཡིན་པའི་ཁར་བཅུག་ན། བསྡུས་འཇོམས་ཀྱི་འཁོར་སེམས་ཅན་དམྱལ་བ་འབྲས་བུ་ལ་ལ་བུད་ལྟར་གཅོད་པ་ཞེས་བྱ་བར་སྐྱེ་སྟེ། དེའི་ཁར་ལྕགས་ཀྱི་ཕུར་བུ་མེ་འབར་བཅུག་ནས་བརྡུང་བར་བྱེད་ཅིང༌། ཟངས་བཞུས་པའི་
ཁུ་བ་ཁར་བླུག་པས་ཁ་དང་ནང་གྲོལ་ཐམས་ཅད་བསྲེག་པར་འགྱུར་རོ། །གསུམ་པ། བུད་མེད་འདོད་ཆགས་སྤྱོད་མི་འདོད་པ་དེའི་མངལ་མ་ཡིན་པ་ཁ་ལ་སོགས་པར་མཐུ་བཙན་ཐོང་གིས་བཅུག་ན། བསྡུས་འཇོམས་ཀྱི་
འཁོར་སེམས་ཅན་དམྱལ་བ་གནད་གཅོད་པ་ཞེས་བྱ་བར་སྐྱེ་སྟེ། ལྕགས་ལེབ་མེ་འབར་བ་དག་གིས་ཁ་འགེབ་པར་འགྱུར་རོ། །བཞི་པ། སྤྱོད་པ་བྱེད་མི་ཉན་པའི་བྱིས་པ་གཞན་ངུ་བཞིན་དུ་ཚན་གྱིས་ལྦ་བའི་གནས་སུ་
མཐུས་བཅུག་ན་བསྡུས་འཇོམས་ཀྱི་འཁོར་འཇིགས་པར་ལྟ་བ་ཞེས་བྱ་བར་སྐྱེ་སྟེ། སྔོན་མེར་པའི་བུ་དེའི་ལྦ་བའི་གནས་སུ་གཤིན་རྗེས་ཕུར་བུ་བཏབ་པ་བུ་ལ་སྡུག་བསྔལ་འབྱུང་ཞིང་མཐོང་ནས་ཁོ་ལ་ཡང་སྡུག་བསྔལ་

༄༅། །འབྱུང་ཞིང༌། བུད་མེད་དེའི་སར་རྒྱུག་ནས་འགྲོ་བ་དང༌། ཁོ་རང་ཡང་ཁ་སྦུབ་དུ་བཞག་ནས་ཟངས་ཁུ་མེ་འབར་བ་ལྭ་བའི་གནས་སུ་ལྷུག་པས་ནང་གྲོལ་ཐམས་ཅད་བསྲེག་པར་འགྱུར་རོ།
ལྔ་པ། གང་གིས་རྟའམ་ཕྱུག་རྨིག་ཟླུམ་གཅིག་གི་མངལ་དུ་བུད་མེད་གཞན་ཞིག་ཡིན་པར་བསམ་ནས་བཅུག་ན། བསྡུས་འཁོར་སེམས་ཅན་དམྱལ་བ་འཁུམས་ཞེས་བྱ་བར་སྐྱེ་སྟེ། སྔར་སྤྱོད་པ་བྱས་པའི་བའམ་རྟ་རྒོད་མ་དེ་
ལས་ཀྱིས་བྱས་པས་དེར་ཡོད་པར་མཐོང་ནས་དེ་ལ་འདོད་ཆགས་ཀྱིས་སོང་ནས་སྤྱད་པའི་ཚེ་དེའི་ཁོང་པར་རང་ཉིད་ནུབ་པས་དེའི་ཁོང་མེ་མདག་རབ་ཏུ་འབར་བ་དག་གིས་གང་བའི་ནང་དུ་ལོ་འབུམ་ཕྲག་མང་པར་
བསྲེག་ཅིང་འཚོད་པས་ངུ་བར་ཡང་མི་ནུས་པར་འགྱུར་རོ། །དྲུག་པ་སྐྱེས་པའི་གཤང་ལམ་དང་ཁ་ལ་སོགས་པར་འཇུག་པར་བྱེད་ན། བསྡུས་འཇོམས་ཀྱི་འཁོར་དམྱལ་བ་ཉམ་ང་བ་མང་ཞེས་བྱ་བར་སྐྱེ་སྟེ། སྐྱེས་པ་དེ་ཉིད་
གཤིན་རྗེའི་སྐྱེས་བུ་རབ་ཏུ་འཇིག་པ་གཅིག་ཏུ་མཐོང་ནས་དེས་འཇིག་ཤིང་ཞུམ་པ་དང་ཡན་ལག་ཐམས་ཅད་ལ་གནོད་པ་བྱེད་ཅིང་ལྕགས་ཀྱི་རྫ་མ་མེ་འབར་བའི་ནང་དུ་འཚོད་པར་འགྱུར་རོ། །བདུན་པ། སྡེ་པ་གཞན་གྱི་
བུད་མེད་ཐོབ་ནས། སྐྱེས་པ་མང་པོ་ལ་བྱིན་ཞིང་སྤྱོད་དུ་བཅོལ་བདག་ཉིད་ཀྱང་དེའི་མངལ་ལམ་མངལ་མ་ཡིན་བ་ཁའམ་གཤང་བར་འཇུག་པར་བྱེད་ན། བསྡུས་འཇོམས་ཀྱི་འཁོར་དམྱལ་བ་གནོད་པ་མི་ཟད་པ་ཞི་བར་སྐྱེ་

གཤིན་རྗེའི་མི་རྣམས་ཀྱིས་རྐང་པ་གྱེན་དུ་ཤིང་ཁར་བཏག་ནས་ལུས་ཐམས་ཅད་བསྲེག་པས་སྡུག་བསྔལ་གྱི་ཉམ་ཐག་ནས་ངུ་ཞིང་ཁྲོ་བའི་ཁར་མེ་བླུགས་པས་ལུས་ཕྱི་ནང་ཀུན་བསྲེག་པ་དང་བྱ་ཀུན་གྱིས་ཟ་བར་
འགྱུར་རོ། །བརྒྱད་པ། བུད་མེད་མ་རྙེད་ནས། ལུག་མ་མོའ མ། བོང་བུ་ལ་འཇུག་པར་བྱེད་ན། བསྡུས་འཇོམ་གྱི་འཁོར་དམྱལ་བ་ཨ་ཚ་ཞེས་བྱ་བར་སྐྱེ་སྟེ། ལྕགས་ཀྱི་གྲོག་སྦུར་གྱི་ལུས་ལ་ཟ་བར་བྱེད། ལྟོ་ཡང་མེས་གང་
ནས་བསྲེག་གོ སྲིན་བུ་ཨ་ཚ་ཞེས་བྱ་བས་ལུས་གཡེང་ཞིང་ཤ་ཟ། ཁྲག་འཐུང༌། རྒྱུས་པ་གཅོད། རྐང་འཇིབ་པའི་ཚེ། སྡུག་བསྔལ་བསྲན་མི་བཟོད་པས་འོ་དོད་འབོད་ཅིང་ངུ་ལ་ཆོ་ངེས་འདེབས་ཤིང་སྙིང་རྗེ་སྐད་དུ་སྨྲེ་
སྔགས་འདོན་པར་འགྱུར་རོ། །དགུ་པ། སྲིང་མོ་དང་མ་ལ་བྱེད་ན་བསྡུས་འཇོམ་གྱི་འཁོར་དམྱལ་བ་ཀྱི་ཧུད་ཟེར་བར་སྐྱེ་སྟེ། ལྕགས་ཀྱི་རི་ཁ་སྤུངས་པ་ཞེས་བྱ་བ་དཔག་ཚད་སྟོང་ལྔ་བརྒྱར་མེ་འབར་ཁ་གཅིག་ཡོད་དེ
ལྕགས་ཀྱི་ལྗོན་པ་དང༌། ལྕགས་ཀྱི་ཁ་རབ་ཏུ་འབར་བས་གང་བ་གཅིག་ཡོད་དེ། དེར་གཤིན་རྗེའི་མི་རྣམས་ཀྱིས་སྡུག་བསྔལ་དཔག་ཏུ་མེད་པ་བཏོན་པས་རི་དེ་སྐྱབ་ཀྱི་ཚོལ་དུ་མཐོང་ནས་དེར་བྲོས་པ་དང༌། མེ་འབར་བ་
དག་གིས་ལུས་ཚིག་པ་དང༌། ཁ་རབ་ཏུ་འབར་བ་མཆུ་རྣོ་བ་རྣམས་ཀྱིས་མགོ་ལུས་རྣམས་སོ་སོར་གཏོར་ནས་ཟ་བར་འགྱུར་རོ། །དེ་ལས་མ་ཟད་པར་དུས་མ་ཡིན་པར་འཆི་བ་ནི་མེད་དོ། །བཅུ་པ། དགེ་སློང་མ་ཚུལ་ཁྲིམས་

༄༅། །རལ་བ་ལ་སྤྱད་ན། བསྡུས་འཇོམ་གྱི་འཁོར་མཆི་མའི་རྒྱུན་མེ་ལྟ་བུར་སྐྱེ་སྟེ། མིག་གི་ནང་དུ་སེང་ལྡིང་གི་རྟག་མས་འགེངས་པས་སྡུག་བསྔལ་བས་མཆི་མ་གང་འབྱུང་བ་དེ་མེའི་མཆི་མ་
འབྱུང་བས་ལུས་བསྲེག་པར་འགྱུར་རོ། །ཕྲ་སྐམ་རབ་ཏུ་འབར་པས་གཞང་གདང་བའི་ནང་དུ་ཞ་ཉེ་བསྐོལ་བས་བཀང་སྟེ། ནང་ན་ནི་ཞ་ཉེ་བསྐོལ་པས་བསྲེག་ལ། ཕྱི་ན་ནི་མཆི་མའི་མེས་བསྲེག་པར་ཤིན་ཏུ་སྡུག་བསྔལ་
བར་འགྱུར་རོ། །བཅུ་གཅིག་པ། འདོད་ཆགས་བདོ་བ་དག་གིས་བུད་མེད་ཀྱི་སྐྱེ་གནས་མ་ཡིན་ཁ་ཁའམ་རྐུབ་ལ་སྤྱད་ན། བསྡུས་འཇོམ་གྱི་འཁོར་དམྱལ་བ་དབང་པོ་ཐམས་ཅད་འགག་པ་ཞེས་བྱ་བར་སྐྱེ་སྟེ། ཁའི་ནང་དུ་
མེས་བཀང་ནས་ཟངས་་བཞུས་པའི་ཁུ་བས་ཁ་ཡང་ཡང་ཏུ་བརྫ་ངས་བར་བྱེད་ཅིང་འོག་ཏུ་སྲོག་ཆགས་མར་ཀོ་དས་ཟ་བར་བྱེད། མེའི་དབུས་སུ་བསྲེག་ཅིང་གྲོག་སྦུར་མེ་འབར་བས་མིག་འགང་ནས་ཟ་ཞ་ཉེས་ནི་རྣ་བ་
བཀང་། རལ་གྲིས་ནི་སྣ་བཅད། སྤུ་གྲིས་ནི་ལྕེ་བཅད། སྤུ་གྲིའི་ཆར་གྱིས་ནི་ལུས་གཤེགས་ནས་སྡུག་བསྔལ་ནི་དཔེ་མེད་པ་འབྱུང་བར་འགྱུར་རོ། །བཅུ་གཉིས་པ། དགེ་སྦྱོང་ཁས་ཆེས་པ་གང་གིས་སྔོན་རང་གི་མེད་ལ་
འདོད་པའི་བུད་མེད་དག་ལ་སེམས་གཏོང་ཞིང་ཡང་ཡང་དུ་ཡིད་ལ་བྱེད་པས་མཚན་མའི་རྨི་ལམ་དུ་བུད་མེད་ལ་འཁྲིག་པ་སྤྱད་པ་རྨིས་ནས། སད་པ་ན་དེ་དགའ་ཞིང་རྗེས་སུ་ཆགས་པར་བྱེད་ཅིང་འགྱོད་པ་དང་བཤགས་

པ་མི་བྱེད་ན། བསྡུས་འཇོམས་ཀྱི་འཁོར་དམྱལ་བ་པད་མ་ལྟར་གས་པར་སྐྱེ་སྟེ། བུམ་པ་དག་གི་ནང་དུ་འཚོད་ཅིང་ལྕགས་ཀྱི་གཏུན་ཤིང་གིས་བརྡེག་གོ་དེ་ལ་སོགས་སྡུག་བསྔལ་གྱིས་བརྡེག་པར་འགྱུར་རོ། །བཅུ་
གསུམ་པ། གང་གིས་བུད་མེད་འོས་པ་མ་ཡིན་པ་དྲན་ནས། འདོད་ཆགས་ཀྱི་དབང་གིས་ཁུ་བ་འབྱིན་པར་བྱེད་ན་བསྡུས་འཇོམས་ཀྱི་འཁོར་དམྱལ་བ་ཚོར་བ་ཚད་མེད་པ་ཞེས་བྱ་བར་སྐྱེ་སྟེ། དེ་རང་གི་ལས་ཀྱིས་བྱས་པའི་
ཚོར་བ་ཚད་མེད་པ་འབྱུང་སྟེ། མེའི་ཚོར་བ་དང༌། མཚོན་གྱི་ཚོར་བ་དང༌། བ་ཚའི་ཚོར་བ་དང༌། ནད་ཀྱི་ཚོར་བ་དང་སྡུག་བསྔལ་སྲན་མི་བཟོད་པའི་ཚོར་བ་སྣ་ཚོགས་མྱོང་བར་འགྱུར་རོ། །བཅུ་བཞི་པ །དགེ་སྦྱོང་ལྟར་
འཆོས་པ་གང་ཞིག་མྱ་ངན་ལས་འདས་པ་སྨོས་ཅིང་ཐར་པ་འདོད་པ་མ་ཡིན་པར་བདག་ལྷར་སྐྱེས་ནས་ལྷ་མོ་རྣམས་ཀྱིས་བསྐོར་ནས་དེ་དང་སྤྱོད་པར་གྱུར་ཅིག་སྙམ་ནས་འདོད་ཆགས་ཀྱི་སེམས་ཀྱིས་ཚངས་པར་སྤྱོད་པ་ནི།
བསྡུས་འཇོམ་གྱི་འཁོར་དམྱལ་བ་པད་མ་ཆེན་པོ་ལྟར་གས་པར་ཞེས་བྱ་བར་སྐྱེ་སྟེ། བ་ཚའི་མཚོ་ཟངས་ཁུ་ལྟར་ཚ་བའི་ནང་དུ་བཙོ། དེ་ལས་ཐར་ནས་མཚོ་དང་པད་མ་ཡོད་པར་མཐོང་ནས་དེ་ལ་སྐྱབས་འཚོལ་བའི་ཕྱིར་
རྒྱུག་པ་དང༌། པད་མ་ནི་ལྕགས་ལས་བྱས་པས་སྤུ་གྲི་ལྟ་བུ་ཡིན་པས་ལུས་ཐམས་ཅད་ཟ་བར་བྱེད་གཅོད་པར་བྱེད། གཤེགས་པར་བྱེད། རྡུང་བར་བྱེད་པར་འགྱུར་རོ། །བཅོ་ལྔ་པ། དགེ་སྦྱོང་དུ་དམ་བཅས་པ་དག སྔོན་

༄༅། །གྱི་རང་དང་བུད་མེད་དང་བརྩེས་པ་དང་རྒོད་པ་དང་དགའ་བ་དེ་དྲན་ནས་དེ་འདོད་པ་ཉིད་་ལ་ཡང་ཡང་སེམས་པར་བྱེད། ཆགས་པར་བྱེད། དུས་རྒྱུན་དུ་ཡིད་ལ་ཡོངས་སུ་རྟོག་པར་བྱེད་
ཅིང༌། དཀོན་མཆོག་གསུམ་དང༌། འཆི་བ་མི་དྲན། འཁོར་བ་ལ་ཡིད་མི་འབྱུང༌། དགེ་བའི་ཆོས་མི་སྒྲུབ་ན། བསྡུས་འཇོམ་གྱི་འཁོར་དམྱལ་བ་མེ་ཐབ་ཞེས་བྱ་བར་སྐྱེ་སྟེ། མེ་ཐབ་དུ་མེ་ལྕེ་ཆེན་པོ་གཅིག་ཏུ་འབར་བའི་ནང་
མ
དུ་བསྲེག་པར་བྱེད་པ་སྡུག་བསྔལ་བས་ངུ་སྐད་འབྱིན་པའི་ཚེ། ཁར་མེས་བཀང་ངོ་། ཚུལ་ཁྲིམས་ཅན། ཆགས་པ་ཆེན་པོས་འདོད་སེམས་བསྐྱེད་ནས་བུད་མེད་ལ་མིག་གཅེར་ན་མེས་མིག་བསྲེག་གོ །བུད་མེད་ཀྱི་གླ་
དབྱངས་ལེན་ཅིང་རྒོད་པ་དང་སྒྲ་འབྱིན་པ་ལ་ཆགས་པས་ཞེན་ཅིང་ཉན་པ་དེའི་རྣ་བ་རོ་ཉེ་རབ་དུ་བསྐོལ་བས་འགེངས་པར་འགྱུར་རོ། །བཅུ་དྲུག་པ། དགེ་སྦྱོང་དུ་ཁས་བླངས་པ་དག བུད་མེད་གཞོན་ནུ་མ། གླུ་གར་དང་
བརྩེ་བ་དང༌། སྒེག་པ་དང༌། ལྟ་ན་སྡུག་པ་དང༌། ཡིད་དུ་འོང་བ་རང་གིས་མཐོང་ཞིང་ཐོས་ནས། ཚུལ་བཞིན་མ་ཡིན་པ་ཡིད་ལ་བྱེད་པ་ཆགས་པ་ཡིད་ལ་བྱས་ནས་རང་གི་ཁུ་བ་བྱུང་ལ་དེ་ལ་དགའ་བར་བྱེད། དེའི་རོ་མྱོང་
བར་བྱེད་ཆགས་པར་བྱེད་ཞེན་པར་བྱེད་ན། བསྡུས་འཇོམ་གྱི་དམྱལ་བ་ལྕགས་ཀྱི་མེ་མདག་ཞེས་བྱ་བར་སྐྱེ་སྟེ། ལྕགས་ཀྱི་ར་བ་གྲུ་བཞི་པའི་ནང་དུ་མེའི་ཆར་དང༌། ལྕགས་ཀྱི་མེའི་ཆར་རྒྱུན་མི་ཆད་པ་འབབ་པས་སྡུག་

བསྔལ་བསྲན་མི་བཟོད་པ་འབྱུང་བར་འགྱུར་རོ། །རྒྱུ་མཐུན་ཚེ་ཚད་གཞུང་དུ་གསལ་ལོ། ངུ་འབོད་ལ། གཙོ་བོ་ཡི་གནས་རྒྱུ་འབྲས་ནི། ལུས་ཀྱི་ལས་གསུམ་དང་ཆང་བསྟེན་ཅིང་དགའ་བར་བྱེད་པ་དང༌། ཚུལ་ཁྲིམས་དང་
ལྡན་པ་མཁས་པ་བསམ་གཏན་གྱི་བདེ་བས་སེམས་སྤྱང་པ། ཞི་བའི་དགེ་སློང་གི་དགེ་འདུན་གྱི་འཁོར་གྱི་ནང་དུ་ཆང་བྲིམས་པ་སྟེ་ར་རོ་ཞིང་མྱོས་པར་བྱས་ན། དམྱལ་བ་ངུ་འབོད་ཀྱི་གཙོ་བོར་སྐྱེ་སྟེ་ལྕགས་སྲེག་གི་སྟེང་དུ་
གཤིན་རྗེའི་སྐྱེས་བུས་ཕྲ་སྐམ་གྱིས་ཟངས་དམར་པོ་བསྐོལ་བའི་ཁུ་བ་ཁར་བླུག་ནས་སྡུག་བསྔལ་བསྲན་མི་བཟོད་པས་ངུ་བའི་ནང་གྲོལ་ཐམས་ཅད་བསྲེག་ཅིང་དུད་པ་འཐུལ་བ་དང་། སྐོལ་མའི་ནང་ཟངས་ཁུ་ཁོལ་བ་ནི་
ལྷག་ལྷག་ཟེར་བའི་སྒྲ་འབྱིན་ཅིང་གནོད་པ་གཞན་ཡང་དཔག་ཏུ་མེད་པ་འབྱུང་བས་སྡུག་བསྔལ་བསྲན་མི་བཟོད་ནས་ངུ་མོའི་སྒྲ་ཆེན་པོ་འབྱིན་པའི་ཚེ། གཤིན་རྗེའི་མི་རྣམས་ཀྱིས། དེ་ལ་འདི་སྐད་ཅེས་སྨྲའོ། །སྡིག་པ་
དག་ནི་བྱེད་པ་ན། །འབྲས་བུ་ཚ་བར་ཤེས་པར་གྱིས། །ཅི་ལྟར་བློ་གྲོས་ངན་པ་དག །སྡིག་པ་དག་གི་ལས་བྱས་པ། །མ་ངུ་དེ་ལྟར་ལ་འུར་སྤྱོད། །སྨྲེ་སྔགས་དོན་མེད་ཅི་ཞིག་འདོན། །སྡིག་པའི་ལས་ཀྱི་འབྲས་བུ་ནི། །མི་ནི་
ཀུན་གྱི་འཐོབ་པར་འགྱུར། །ཆོས་ནི་ཅི་ཕྱིར་བསྟེན་མི་བྱེད། །སྡིག་པ་ཅི་ཕྱིར་རྣམས་མི་སྤང༌། །སྡིག་པས་སེམས་ཅན་དམྱལ་བར་འགྲོ། །སྡིག་པ་སྤྱོད་པའི་མི་དག་ནི། །ནམ་ཡང་བདེ་བ་མི་འཐོབ་བོ། །བདེ་འདོད་ཆོས་ལ་

༄༅། །རྟག་ཏུ་བསྟེན། །ཅེས་ཡང་ཡང་ཟེར་ཞིང་གནོད་པ་སྣ་ཚོགས་བྱེད་དོ། །ཡང་རི་རབ་ཏུ་འབར་བ་སྲ་ཞིང་མཁྲེགས་པ་གཉིས་ཤུགས་ཀྱིས་རྒྱུགས་པའི་བར་དུ་སེམས་ཅན་དེ་འཇུག་སྟེ། བར་
མེད་པར་འཐག་གོ །ཡང་ཕྱིར་བཀྱེད་ནས་ཡང་ཡང་ཤིན་ཏུ་འཐག་པར་འགྱུར་རོ། །འཁོར་གྱི་རྒྱུ་འབྲས་ནི། དང་པོ་གང་གིས་གསོ་སྦྱོང་བ་རྣམས་ལ་ཆང་བླུད་ན། ངུ་འབོད་ཀྱི་འཁོར་དམྱལ་བ་སྒྲ་ཆེན་བྱའོ་བྱ་བར་སྐྱེ་སྟེ་རོ་མ
ཉེ་རབ་ཏུ་བཞུས་པ་ཁར་བླུད་པས་དམྱལ་བ་གཞན་ལ་མེད་པའི་སྙིང་རྗེའི་སྒྲ་འབྱུང་བར་འགྱུར་རོ། །འཁོར་གཉིས་པ་ནི། ལུས་ཀྱི་གསུམ་དང་། གསོ་སྦྱོང་དང་སྡོམ་པ་བླངས་པ་ལ་ཆང་བླུད་ན། ངུ་འབོད་ཀྱི་འཁོར་དམྱལ་
བ་སྒྲ་འབྱིན་ཞེས་བྱ་བར་སྐྱེ་སྟེ། གཏུན་ཤིང་གིས་བརྡེག་ནས་སྡུག་བསྔལ་བསྲན་མ་བཟོད་པས་སྒྲ་སྐད་ཆེན་པོར་ངུས་ཀྱང་སླར་ཡང་ཡང་བརྡེག་པར་འགྱུར་རོ། །གསུམ་པ། དགེ་བསྙེན་བསླབ་པའི་གཞི་ལྔ་ཡོད་པ་ལ། ཆང་
བཏུང་བ་ཡོན་ཏན་ཡིན་པར་བསླབ་པའི་གཞི་འཛིན་འཇུག་ནས་ཆང་འཐུང་པ་ལ་སྦྱར་ན། བསྡུས་འཇོམས་ངུ་འབོད་ཀྱི་འཁོར་དམྱལ་བ་སྐྲ་མེ་འབར་བ་ཞེས་བྱ་བར་སྐྱེ་སྟེ། མེ་ཡི་ཆར་རབ་ཏུ་འབབ་པས་སྐྲ་དང་ལུས་ཀུན་ལ་
རྩ་བཞིན་དུ་འབར་ཞིང་བསྲེག་པར་བྱེད་ཅིང༌། ཁྱི་དང༌། བྱ་རྒོད་དང༌། ཝ་དག་གིས་ཟ་སྟེ། ཉོན་མོངས་ཅན་དེ་དག་ངུ་བཞིན་དུ། གཤིན་རྗེ་རྣམས་ལ་འདི་སྐད་ཅེས་སྨྲའོ། །བདག་ཅག་སྙིང་རྗེའི་གནས་སུ་གྱུར། །ཁྱེད་ལ་

སྙིང་རྗེ་མེད་དམ་ཅི། །ཁྱེད་ལ་ཞི་བ་མེད་དམ་ཅི། །བདག་ལ་ཁྱེད་ཅག་སྙིང་མི་རྗེ། །ཅེས་སྨྲས་པ་དང་། གཤིན་རྗེ་རྣམས་ཀྱིས་སྨྲས་པ། ཅི་ལྟར་ཁྱེད་ཅག་གཏི་མུག་གིས།།བསྒྲིབ་པའི་སྡིག་ལས་མང་པོ་བྱས། །མེ་བཟད་པ་
ཡིས་ཁྱེད་ཅག་བདས། །དེ་ནི་ངེད་ཀྱི་རྒྱུ་མ་ཡིན། །རྨོངས་པས་ཚུལ་ཁྲིམས་མ་བསྲུངས་ཤིང༌། །སྡིག་པ་མང་པོ་བསགས་པ་ཡིས། །འབྲས་བུ་དེ་ནི་ཉེ་བར་གནས། །དེ་ནི་ཁྱོད་ལ་དྲག་དུ་འཚེར། །ངེད་ལ་ཅི་ཞིག་སྨྲ་བར་བྱེད།
ཆང་ནི་དུག་གི་མཆོག་ཡིན་ཏེ། །དགེ་བའི་ཆོས་རྣམས་ཉམས་པར་འགྱུར༌། །མི་སྡུག་སྡིག་པའི་ཆོས་ཅན་ཏེ། །དེ་ལྟ་བས་ན་དུག་ལྟ་བུའི། །ཆང་འཐུང་བ་ནི་རྣམ་པ་སྤོང༌། །ཆང་གིས་འདོད་ཆགས་བསྐྱེད་བྱེད་ཅིང༌། །དེ་
9999
བཞིན་ཁྲོ་དང་གཏི་མུག་དག །ཡང་དང་ཡང་དུ་བསྐྱེད་བྱེད་པས། །དེ་ལྟ་བས་ན་ཆང་སྤོང་གཅིག །དེ་སྐད་ཟེར་ཞིང་རང་གི་སྡིག་པའི་ལས་མ་ཟད་བར་དུ་སྡུག་བསྔལ་སྣ་ཚོགས་འདོན་པར་འགྱུར་རོ། །བཞི་པ། ཆང་འཚོང་
བ་ནི་ཆུ་མང་བར་བྱེད་ལ། གཞན་བསླུས་ནས་གོང་ཐང་གཞན་དུ་འཚོང་ན རྫུན་དང༌། མ་བྱིན་ལེན། ཆང་འཐུང་བའི་ཉེས་པ་གསུམ་འབྱུང་བས། ངུ་འབོད་ཀྱི་འཁོར་དམྱལ་མེའི་ཕྱེ་མ་སྲིན་བུ་བྱ་བར་སྐྱེ་སྟེ། གླིང་བཞི་པ་
ཐམས་ཅད་དུས་གཅིག་ཏུ་འཆི་བར་བྱེད་ནུས་པའི་རླུང་མཁྲིས་བད་ཀན་འདུས་པའི་ནད་ཐམས་ཅད་དེ་ལ་དམྱལ་བ་དང་མཐུན་པར་འབྱུང་བ་དང་། རང་གི་ལུས་ལ་སྲིན་བུ་སྣ་ཚོགས་འབྱུང་ནས་ལུས་ཐམས་ཅད་སྲིན་བུས་

༄༅། །ལྕིབ་ལྕིབ་ཟ་བར་འགྱུར་རོ། །ལྔ་པ། སེང་གེ། སྟག་གཟིག རི་སྐེག ཤང༌ཤང༌། ཏེའུ་ལ་སོགས་པ་བྱ་དང་དུད་འགྲོ་རྣམས་ཆང་གིས་བྲིད་དེ། ཆང་གིས་ཉམས་པར་བྱས་ལ་བཟུང་ནས་
བསད་ན། ངུ་འབོད་ཀྱི་འཁོར་དམྱལ་བ་ལྕགས་ཀྱི་མེ་འབར་བ་གཏུན་ཤིང་བྱ་བར་སྐྱེ་སྟེ། རང་གི་ལས་ཀྱིས་བྱས་པའི་གཏུན་ཤིང་འབར་བ་འབྱུང་བས་ཡན་ལག་ཐམས་ཅད་ཕྱེ་མར་རློག་པས། སྡུག་བསྔལ་གྱི་ཚོར་བས་
ཉམ་ཐག་ནས་འོ་དོད་ཆེན་པོས་ངུ་སྐད་འབྱིན་པར་འགྱུར་རོ། །དེའི་ཚེ་གཤིན་རྗེའི་མི་རྣམས་ཀྱིས་བཟུང་ནས་ཡན་ལག་ཐམས་ཅད་གཤེགས་ཤིང་གཅོད་པར་འགྱུར་རོ། །དྲུག་པ། གཡུལ་འགྱེད་པའི་ཕྱིར་གླང་པོ་ཆེ་ལ་ཆང་
བླུད་ནས་མྱོས་པར་བྱས་ནས་དགྲ་ལ་སྦད་ནས་མི་བསད་ན་ངུ་འབོད་ཀྱི་འཁོར་དམྱལ་བ་རྡོ་རྗེ་མེ་འབར་བ་ཆར་ལྟར་འབབ་པ་བྱ་བར་སྐྱེ་སྟེ། ལས་ལ་སྐྱེས་པའི་མེ་རབ་ཏུ་འབར་བའི་གླང་གིས་རང་ཉིད་བཟུང་ནས་ཡན་
ལག་ཐམས་ཅད་འཇོམ་པར་བྱེད་ལ། དེ་ནས་གཤིན་རྗེའི་སྐྱེས་བུས་བཟུང་ནས། ཟངས་བཞུས་པའི་ཁུ་བ་ཁར་བླུག་ཅིང་སྟེང་དུ་ཡང་རྡོ་རྗེ་ཆར་ལྟར་དུ་འབེབས་པར་འགྱུར་རོ། །བདུན་པ། བུད་མེད་འོས་མ་ཡིན་བསླུ་བའི་
ཕྱིར་ཆང་བླུད་ནས་མྱོས་པས་སེམས་འཁྲུལ་བར་བྱས་ནས་དེ་དང་མི་ཚངས་པར་སྤྱད་ན། ངུ་འབོད་ཀྱི་འཁོར་དམྱལ་བ་འཆི་མེད་བྱ་བར་སྐྱེ་སྟེ། རབ་ཏུ་འབར་བའི་ཁྱི་དག་གིས་རླིག་པ་འབྱིན་པར་བྱེད་དེ། དེ་ཕྱུང་ཞིང་བཏོན་

ཡང༌། ཡང་སྐྱེ་ཞིང་འབྱིན་པས་སྡུག་བསྔལ་བསྲན་མ་བཟོད་ནས་ངུ་སྐད་འབྱིན་ཅིང་གར་བབ་བབ་དུ་འབྲོས་སོ། །དེར་བྲོས་པའི་ཚེ་བྱ་རོག །བྱ་རྒོད། འུག་པ་དང༌། བྱ་འདུ་མི་ཀ ལྕགས་ཀྱི་མཆུ་དང༌། སྡེར་མོ་ཡོད་པས་
ཡན་ལག་ཐམས་ཅད་སོ་སོར་ཕྱེས་ཟའོ། །བརྒྱད་པ། །དགྲ་བསད་པའི་ཕྱིར་ཆང་ལ་དུག་སྦྱར་ནས་བླུད་ནས་བསད་ན། ངུ་འབོད་ཀྱི་འཁོར་དམྱལ་བ་ལྕག་ཚལ་དགོན་པ་བྱ་བར་སྐྱེ་སྟེ། གཤིན་རྗེའི་སྐྱེས་བུས་ལྕགས་ཀྱིས་
ཐག་པས་བཅིང་ནས། མགོ་ལ་ལྕགས་ཀྱི་འཁོར་ལོ་འཁོར་ཅིང༌། ཡན་ལག་ཐམས་ཅད་ཡུང་འབྲུ་ཙམ་དུ་གཏུབ་བོ། །དེ་ལས་ཐར་ནས་གར་བབ་བབ་དུ་འབྲོས་པའི་ཚེ་ལས་ཀྱིས་བྱས་པའི་ལྕགས་ཀྱི་སྦྲུལ་རྣམས་ཀྱིས་
བཟུང་ནས་ལས་ཟད་པར་མ་བྱས་བར་དུ་ཟ་བར་འགྱུར་རོ། །དགུ་པ། སེམས་ཅན་སོ་སོར་འཚོ་བར་བྱ་བའི་ཕྱིར་ཆང་འཐུང་བའི་ཟོང་ངམ། རིན་བྱིན་ན། ངུ་འབོད་ཀྱི་འཁོར་དམྱལ་བ་རབ་རིབ་ཀུན་བསགས་བྱ་བར་སྐྱེ་་
སྟེ༑ ཕྱོགས་ཀུན་མུན་པས་བསྐོར་བའི་ནང་དུ། མེ་འོད་མི་གསལ་བའི་ནང་དུ་འཇུག་ནས་བསྲེག་པར་བྱེད་ཅིང་སོག་ལེ་དག་གིས་གཤོགས་པར་འགྱུར་རོ། །བཅུ་པ། ནད་མི་བཟོད་པས་ཐེབས་པ་དང༌། བུ་བཙས་པ་དག་
ལ་ཆང་འཐུང་བའི་ཟོང་དང་རིན་གྱི་དོན་དུ་ཟས་ཀྱི་རྒྱུའམ། གོས་ཀྱི་རྒྱུ་བྱིན་ན། ངུ་འབོད་ཀྱི་འཁོར་དམྱལ་བ་གཤིན་རྗེའི་འཚམས་ཀྱི་དགོན་པ་བྱ་བར་སྐྱེ་སྟེ། གཤིན་རྗེའི་མི་ཁ་ནས་མེ་འབར་བ་དག་གིས་ཡན་ལག་གི་ཤ་་་

༄༅། །དང་རྒྱུས་པ་གཅོད་པ་དང་གཤོགས་ནས་ཟ་བར་འགྱུར་རོ། །བཅུ་གཅིག་པ། དེད་དཔོན་ལ་སོགས་པ་ལ་ཆང་གིས་ར་རོ་བར་བྱས་ནས་དེ་བསད་ནས་ནོར་གང་དང་གང་ཡོད་པ་ཕྲོག་ན། ངུ་
འབོད་ཀྱི་འཁོར་དམྱལ་བ་ཤལ་མ་རིའི་ཚལ་ཆེན་པོ་བྱ་བར་སྐྱེ་སྟེ། མེ་མདག་དམར་པོ་རབ་ཏུ་ཚ་བས་བཞུས་པའི་ཟང་དང་རོ་ཉེ་བསྲེས་པ་བསྐོལ་བའི་ཆུ་བོ་དེར་ལོ་འབུམ་ཕྲག་དུ་མར་བསྲེག་ཅིང་འཚེད་ལ། གཤིན་རྗེའི་
ལྤ སྐྱེས་བུ་རྣམས་ཀྱིས་མཚོན་ཆའི་ཚལ་སྣ་ཚོགས་ཀྱིས་ལུས་འབིག་པར་འགྱུར་རོ། །བཅུ་གཉིས་པ། འབྲོག་དགོན་པའི་སྐྱེ་བོ་མང་པོ་ལ་ཆང་སིང་པོ་ཡིན་པ་སྐད་བྱས་ནས་བླད་པས་མྱོས་པ་དང་སེམས་རྨོངས་པར་བྱས་ན།
ལས་ཀྱིས་བྱས་པའི་ཤལ་མ་རི་ཡི་སྡོང་པོ་དཔག་ཚད་གཅིག་ཙམ་ཡོད་པ་ཡལ་ག་ནི་མེ་འབར་བ་ལྟ་བུ། འདབ་མ་ནི་སྤུ་གྲི་ལྟ་བུ། དུད་པ་གདུག་ཅིང༌། རླུང་དུག་ལྟར་དུ་འབྱུང་བའི་ནང་དུ་ལས་ཀྱི་རླུང་གིས་བདས་ནས་ཡན་
ལག་ཐམས་ཅད་བསྲེག་པ་དང་གཏུབས་པ་དང་བདུག་པར་འགྱུར་རོ་། །བཅུ་གསུམ་པ། བུད་མེད་ཡོན་ཏན་ཅན་ལ་དག་ལ་ཐབས་གཞན་གྱི་སྤྱོད་པས་བྲིད་ནས་ཆང་བླུད་དེ་ར་རོ་བར་བྱས་ནས་སེམས་མྱོས་པར་བྱས་ན་
ངུ་འབོད་ཀྱི་འཁོར་དུད་པའི་ཚལ་བྱ་བར་སྐྱེ་སྟེ། དཔག་ཚད་ལྔ་བརྒྱ་ཡོད་པའི་ནང་དུ་དུད་པ་དང་མུན་ནག་གིས་བཏིབ་པ་མེ་མདག་ཁྲོལ་བུ་འབར་བས་གང་བའི་སའི་བུ་ག་དེར་དམྱལ་བའི་སེམས་ཅན་དེ་དག་འཇུག་པས་

སྡུག་བསྔལ་ཆེན་པོས་མནོན་པས་འགྲེ་ལྡོག་ཅིང་སེམས་ཅན་རབ་ཏུ་རྨོངས་པས་ངུན་མོའི་སྒྲ་འབྱིན་པར་འགྱུར་རོ། །བཅུ་བཞི་པ། དགྲ་དང་ཚོམ་རྐུན་བསད་པའི་ཕྱིར་ཆང་བླུད་ན། ངུ་འབོད་གྱི་འཁོར་དམྱལ་བ་མི་
མདག་དང་དུད་པ་འདྲེས་བའི་ཚལ་བྱ་བར་སྐྱེ་སྟེ། རང་གི་ལས་ཀྱིས་བྱས་པའི་མི་མདག་སྤུ་གྲི་ལྟ་བུའི་རླུང་ལྡང་བས་ལུས་ལ་ཐུག་པ་ན་ལུས་ཕྱེ་མ་བྱེད་ཅིང་ཚོར་བ་དཔག་ཏུ་མེད་པ་མྱོང་བར་འགྱུར་རོ། །བཅོ་ལྔ་པ། སེམས་
ཅན་གཞན་ཐབས་ཀྱིས་བསླུ་བའི་བསམ་པས་ཆང་བླུད་ན་ངུ་འབོད་ཀྱི་འཁོར་དམྱལ་བ་གློག་གི་ན་བུན་ཞེས་བྱ་བར་སྐྱེ་སྟེ། མེ་འབར་བས་ལུས་ཀུན་དཀྲིས་ནས་གཤིན་རྗེའི་མི་རྣམས་ཀྱིས་རྐང་པ་ན་བཟུང་ནས་བཏེག་ནས་
མེའི་ནང་དུ་བསྲེག་ཅིང་རབ་ཏུ་བཅོམ་བར་འགྱུར་རོ། །བཅུ་དྲུག་པ། ཆང་འཐུང་ནས་ཡིད་གཡེང་པར་གྱུར་ན་ལམ་དུ་ངལ་མི་འགྱུར་སྙམ་པ་དང༌། རྔོན་པ་དག་རི་དྭགས་གསོད་པ་ལ་འགྲོ་མགྱོགས་སྙམ་ནས་དེ་རྣམས་ལ་
ཆང་བླུད་ན། ངུ་འབོད་ཀྱི་འཁོར་དམྱལ་བ་ཀུན་ཏུ་རྟོག་བྱེད་བྱ་བར་སྐྱེ་སྟེ། དམྱལ་བའི་འཁོར་གཞན་གྱི་སྡུག་བསྔལ་ཅི་བྱུང་དེ་ལས་བཞི་འགྱུར་གྱིས་ཆེ་བའི་སྡུག་བསྔལ་འབྱུང་ཞིང་འདོད་པའི་རྟོག་པས་བཅོམ་ནས་དེ་
བཞིན་དུ་འཚེ་བ་འབྱུང་བས་སྡུག་བསྔལ་བར་འགྱུར་པ་དེའི་ཚེ། ཀྱི་ཧུད་ཅེས་ཉམ་ཐག་པའི་སྒྲ་འབྱིན་པའི་ཚེ། དེ་ལ་གཤིན་རྗེའི་མི་རྣམས་ཀྱིས་འདི་ལྟར་སྒྲ་སྒྲོགས་ཤིང་སྨྲའོ། །ཆང་གིས་ཀུན་ཏུ་གཡེང་པའི་ཡིད། །བྱ་དང་

༄༅། །མི་བྱ་མི་ཤེས་པའི། །མི་དེ་ཕྱུགས་དང་མཚུངས་པ་ཡིན། །གསོན་ཡང་ཤི་བ་དག་དང་མཚུངས་། །ཆང་ནི་ཉེས་པ་ཀུན་གྱི་གཞི། རྟག་པར་དོན་ཀུན་མེད་པར་བྱེད། །ངན་སོང་ཀུན་གྱི་ཐེམས་
སྐས་སྟེ། །མུན་གནག་གནས་ནི་ཆེན་པོ་ཡིན། །ཆང་གིས་སེམས་ཅན་དམྱལ་བར་འགྲོ། །དེ་བཞིན་ཡི་དྭགས་འཇིག་རྟེན་དང༌། །ཆང་གིས་དུད་འགྲོར་འགྲོ་བར་འགྱུར། །དུག་གི་ནང་ནས་དུག་གི་ཆང༌། །དེ་བཞིན་དམྱལ་
བའི་ནང་ནས་དམྱལ། །ནད་ཀྱི་ནང་ནས་ནད་མཆོག་ཏུ། །ཆང་ཞེས་མཁས་པ་རྣམས་ཀྱི་བཤད། །བློ་ངན་དབང་པོ་ཉམ་བྱེད་ལ། །ཆང་གིས་ཆོས་ནི་ཟད་པར་བྱེད། །ཚངས་པར་སྤྱོད་པ་འཇིག་བྱེད་པ། །སྲེག་བྱེད་ཁོ་ན་ཆང་
LH ཡིན་ནོ། །ཁྱེད་ཅག་འདོད་པ་མི་བཟད་པས། །དྲག་པོ་སེམས་ཅན་དམྱལ་བར་འོངས། །ཁྱེད་ཅག་གིས་ནི་སྡིག་སྤྱོད་ཚེ། །དེ་ཚེ་ཅི་ཕྱིར་ཁྲོ་མི་བྱེད། །དེ་རིང་ཅི་ཞིག་ཡོངས་སུ་གདུང༌། །མྱུར་དུ་ལས་འདི་སྤྱད་གྱིས་ལ། །སྡིག་
སེམས་སླར་ཡང་བཟློག་པར་གྱིས། །དེ་སྐད་ཅེས་སྟོན་པར་འགྱུར་རོ། །སྡུག་བསྔལ་ཆེན་པོ་དེ་ལྟ་བུ་ཡོད་པ་དེ་བས་དམྱལ་བའི་རྒྱུ་མི་དགེ་བ་དང་ཆང་འཐུང་བ་ལས་བཟློག་ནས་དགེ་བ་བསྒྲུབ་པ་ལ་འབད་པར་བྱའོ །སྲེད་
པའི་རྒྱུ་མཐུན་ནི། བརྒྱ་ལ་དམྱལ་བ་འདི་ལས་ཐར་ནས་མིར་སྐྱེས་ཀྱང་། བློ་རྨོངས་པར་སྐྱེ་ནས་མ་རབས་ཀྱི་སྤྱད་པ་སྤྱོད་པར་འགྱུར་རོ། །ཚེ་ཚད་ནི་མི་ལོ་པཞི་བརྒྱ་ལ་དགའ་ལྡན་གྱི་ཞག་གཅིག་དེ་སུམ་ཅུ་ལ་ཟླ་བ་གཅིག་

དེ་བཅུ་གཉིས་ལ་ལོ་གཅིག་བྱས་པའི་དགའ་ལྡན་བ་རྣམས་ཀྱིས་ལོ་བཞི་སྟོང་ཐུབ་བོ། །མི་ལོ་རྐྱང་པར་བྱས་ན། བྱེ་བ་ཕྲག་ལྔ་བཅུ་རྩ་བདུན་དང༌། ས་ཡ་ཕྲག་དྲུག་ཡོད་དེ། དེ་ཐམས་ཅད་དམྱལ་བ་ངུ་འབོད་ཀྱི་ཞག་གཅིག་
ཡིན། དེ་སུམ་ཅུ་ལ་ཟླ་བ་ཅིག དེ་བཅུ་གཉིས་ལ་ལོ་གཅིག་བྱས་པའི་དམྱལ་བ་ངུ་འབོད་པ་འདིས་ནི། རང་གི་ལོ་ནི་སྟོང་ཕྲག་བཞི་ཐུབ་བོ། །དེ་མི་ལོ་རྐྱང་པར་བྱས་ན། བྱེ་བ་བརྒྱ་ཕྲག་བརྒྱད་དང༌། དེ་བཞིན་དུ་ཡང་བྱེ་བ་
ས་ཡ་གཉིས་དང༌། ཡང་བྱེ་བ་ཕྲག་དགུ་འབུམ་བཞི་ཁྲི་དང༌། ཡང་བྱེ་བ་ཉིས་སྟོང་རྣམས་ཡིན་ནོ། །བཞི་པ། ངུ་འབོད་ཆེན་པོ་ལ། མིང༌། རྒྱུ། འབྲས་བུ་ཐམས་ཅད་སྦྱར་ནས་བཤད་པས་གཙོ་བོའི་རྒྱུ་འབྲས་ནི། ལུས་ཀྱི་
ལས་གསུམ་དང་ཆང་དང༌། རྫུན་ལས་བྱུང་བ་དང༌། ཁྱད་པར་དུ་ཡང༌། གང་ཟག་གཉིས་ཤིག་ཆོས་ཀྱི་ཚུལ་བརྗོད་ཅིང་རྩོད་པར་བྱེད་པའི་ཚེ། དེའི་དཔང་པོ་བྱེད་པ་དག་གིས་བདེན་པར་ཤེས་བཞིན། མི་བདེན་པ་དེ་བདེན་
ཞེས་བརྗོད་ན། དམྱལ་བ་ཆེན་པོ་ངུ་འབོད་དུ་སྐྱེ་སྟེ། དེར་ལྕགས་ཀྱི་ས་གཞི་མེ་རབ་ཏུ་འབར་བའི་སྟེང་དུ། ཁ་ནས་ལྕེ་དྲང་ནས་ཕུར་བུ་མེ་འབར་བས་ཕྱོགས་བཞིར་བརྒྱངས་པ་ནི་རྒྱང་གྲག་ལྷག་ཙམ་དུ་འགྱུར་ཏེ།དེའི་སྟེང་
དུ་གཤིན་རྗེའི་མི་རྣམས་ཀྱིས་ལྕགས་ཀྱི་ཐོང་བཤོལ་མེ་འབར་བ་དག་གིས་རྨོས་ཅིང་འདྲལ་བ་དང༌། དེའི་སྟེང་ཟངས་ཞུན་མའི་ཁུ་བས་ཆག་ཆག་འདེབ་ཅིང་ལྕེ་རང་ལས་བྱུང་བའི་སྲིན་བུས་ཟ་བ་དང༌། ཁྭ་དང༌། སྦྲུལ་གྱིས་

༄༅། །ཟ་ཞིང༌། ལྕགས་འབར་བས་བསྲེག་ཅིང༌། གཤིན་རྗེའི་སྐྱེས་བུ་རྣམས་ཀྱིས་མཚོན་ཆ་དུ་མས་གནོན་པ་དང་དེ་ལ་སོགས་པ་སྡུག་བསྔལ་ངུ་འབོད་ལས་བྱུང་བ་དེ་བས་བཅུ་འགྱུར་གྱིས་ཆེ་བ་
འབྱུང་བར་འགྱུར་རོ། །དམྱལ་བ་ངུ་འབོད་ཆེན་པོའི་འཁོར་གྱི་རྒྱུ་འབྲས་ནི། དེ་ལ་འཁོར་བཅུ་དྲུག་ཡོད་པའི་དང་པོ་ནི་མི་གཉིས་རྩོད་པ་བྱེད་པ་ལ་དཔང་པོ་གཅིག་གིས་རང་གི་ཕྱོགས་རྒྱལ་བར་བྱ་བའི་ཕྱིར་དུ་མའི་རྫུན་
སྐ
བྱས་པས་བདེན་པ་ཡོད་པའི་མི་གཞན་དག་ལ་གནོད་པ་བྱེད་པ་ནི། ངུ་འབོད་ཆེན་པོའི་འཁོར་དམྱལ་བ་ཤིན་ཏུ་ངུ་སྒྲ་འབྱིན་པ་ཞེས་བྱ་བར་སྐྱེ་སྟེ། དེ་ལ་གཤིན་རྗེའི་སྐྱེས་བུ་རྣམས་ཀྱིས་དེའི་ལྕེ་ནི་སྤུ་གྲིས་དུམ་བུར་བྱེད་ཅིང་
བ་ཚའི་ཆུ་རབ་ཏུ་ཚ་བས་ཆག་ཆག་འདེབ་ལ། མར་ཀོ་ཏ་ཀའི་ཁའི་མེ་རབ་ཏུ་འབར་བས་ཟ་བར་བྱེད་དོ། །གཉིས་པ་ནི། བདག་གི་མཛའ་བོ་ལ་ཆགས་ཞིང་ཞེན་པས་དེ་རྒྱལ་བར་བྱ་བའི་ཕྱིར་བདག་ཉིད་ཀྱང་རྫུན་སྨྲ་བར་
བྱེད་ལ། དཔང་པོ་ལྟ་བུ་ལ་ཁྱོད་འདི་རྒྱལ་བའི་ཕྱིར་རྫུན་གྱིས་ཅིག་ཟེར་ནས་གཞན་དག་ཀྱང་རྫུན་དུ་སྨྲ་བ་ལ་སྦྱོར་བར་བྱེད་པ་གང་ཡིན་པ་དེ་ནི། །ངུ་འབོད་ཆེན་པོའི་འཁོར་དམྱལ་བ་ཚོར་ཁ་དཔག་ཏུ་མེད་པ་ཞེས་བྱ་ཁར་
སྐྱེ་སྟེ། དེ་ལ་མེ་དང༌། བ་ཚ་དང༌། དུག་དང༌། མཚོན་ལ་སོགས་པའི་ཚོར་བ་དཔག་ཏུ་མེད་པ་འབྱུང་བར་འགྱུར་རོ། །གསུམ་པ་ནི། ཕྱི་རོལ་གྱི་བུ་རམ་གྱི་ཤིང་དང༌། ཞིང་གི་གནང་སྐལ་ལ་སོགས་པ་གཡོ་ཐབས་ཀྱིས་

འཕྲོག་པའི་རྫུན་སྨྲ་བ་དེ་ནི། ངུ་འབོད་ཆེན་པོའི་འཁོར་དམྱལ་བ་གནོད་པ་དཔེ་མེད་པ་ཞེས་བྱ་བར་སྐྱེ་སྟེ། གཤིན་རྗེའི་སྐྱེས་བུས་མེ་རབ་ཏུ་འབར་བའི་ནང་དུ་བཅུག་ནས་སྦུད་པས་སྦུད་ཅིང་ལུས་བཞུས་ནས་ཐོ་བ་ཡིས་
ལྕགས་ལེབ་བཞིན་དུ་རྡུང་ཡང་ལས་དེ་མ་ཟད་བར་དུ་ཚེ་འཕོ་བར་མི་འགྱུར་རོ། །བཞི་པ་ནི། གཞན་གྱི་བུད་མེད་ལ་ལྐོག་ཏུ་མི་ཚངས་པར་སྤྱོད་ཅིང་མ་བྱས་ཞེས་སྨྲ་ལ། བུད་མེད་དེའི་ཁྱིམ་ཐབ་དེ་ལ་གནོད་པ་བསྒྲུབ་པའི་
རྫུན་སྨྲ་བ་དེ་ནི། ངུ་འབོད་ཆེན་པོའི་འཁོར་དམྱལ་བ་མུན་པ་བྱ་བར་སྐྱེ་སྟེ། དེ་ལ་གཤིན་རྗེའི་སྐྱེས་བུ་ཡིས། སྤྱི་བོ་དེར་ཕུག་ཅིང་དེའི་ནང་དུ་ལྕེ་དེ་ཡར་དྲངས་ནས་རྣམ་པ་བརྒྱར་ཡང་དང་ཡང་དུ་གཏུབ་པར་བྱེད་ཀྱང་ལས་
མ་ཟད་བར་དུ་མི་འཆིའོ། །ལྔ་པ་ནི། ཚོང་ཁེ་སྤོག་གིས་འཚོ་བའི་ཚེ་རྫས་དེ་ནི་བདག་དབང་བ་ཡིན་ནོ་ཞེས་གཡོ་ཐབས་ཀྱིས་གཞན་གྱི་ནོར་རྫས་རྣམས་འཕྲོག་ཅིང་ཁྱོད་མི་དབང་ཞེས་རྫུན་སྨྲ་བ་ནི། ངུ་འབོད་ཆེན་པོའི་
འཁོར་དམྱལ་བ་འཇིག་རྟེན་བར་གྱི་དུད་པ་བྱ་བར་སྐྱེ་སྟེ། མེ་དང༌། སྲིན་བུ་རང་གི་ལུས་ལ་བྱུང་བ་རྡོ་རྗེའི་མཆུ་ཅན་ཁ་ལ་མེ་རབ་ཏུ་འབར་བ་ཁ་དོག་སྣ་ཚོགས་ཀྱིས་གནོད་པ་སྣ་ཚོགས་བྱེད་པར་འགྱུར་རོ། །དྲུག་པ་ནི
གང་གིས་དགེ་འདུན་གཅིག་ལ་རིན་ཐང་ཆུང་ངུས་ཉོས་པའི་ནོར་རྫས་གཅིག་ཡང་དགེ་འདུན་གཅིག་རིན་ཐང་ཆེན་པོ་ལ་བཙོང་ནས་བདག་གིས་འདི་ལ་རིན་ཐང་ཆེན་པོ་བྱིན་ཅེས་རྫུན་གྱིས་དགེ་འདུན་གྱི་ནོར་ལ་བསླུ་བར་

༄༅། །བྱེད་པ་གང་ཡིན་པ་དེ་ནི། ངུ་འབོད་ཆེན་པོའི་འཁོར་དམྱལ་བ་ཕྱེ་ལེབ་ལྟར་ལྟུང་བ་ཞེས་བྱ་བར་སྐྱེ་སྟེ། ཁྱིས་ལྟོ་བ་ཕུག་ནས་ནང་གྲོལ་གཏོར་བར་བྱེད་ཅིང་། གཤིན་རྗེའི་སྐྱེས་བུས་སྟེལ་བུ་
མེ་འབར་བས་ཤ་ཀུན་བཞོག་ནས་སྲང་ལ་གཞལ་ནས་ཁྱི་ལ་སྦྱིན་ནོ། །ཡང་མཚོན་ཆས་ཀྱང་བརྡེག་པར་བྱེད་དོ། །བདུན་པ་ནི། རྐུ་འཕྲོག་བྱེད་པའི་ཆོམ་རྐུན་པ་དག་དགེ་སྦྱོང་གི་ཆ་བྱད་ལྟར་བཅོས་ནས་ཚོང་པ་དག་ལ་
ལམ་དེར་སོང་དང་ཆོམ་རྐུན་མེད་ཟེར་ནས་ཚོང་པ་རྣམས་བསླུ་ཞིང་ནོར་རྫས་རྣམས་འཕྲོག་པའི་རྫུན་སྨྲ་བ་ན་ངུ་འབོད་ཆེན་པོའི་འཁོར་དམྱལ་བ་ཤི་མ་ཐག་ཏུ་འཚོ་བ་བྱ་བར་སྐྱེ་སྟེ། ཐོ་བས་བཅོམ་ནས་ཡང་ཤ། ཐོ་བ་
བདེག་ན་སླར་ཡང་འཚོ་ཞིང༌། ཡང་ཡང་དེ་ལྟར་འོང་ཅིང༌། དེ་ལས་ཐར་ཡང་ཨུཏ་པ་ལ་འདྲ་བའི་མེས་བསྲེག་པར་འགྱུར་རོ། །བརྒྱད་པ་ནི། ཕ་རོལ་དབྱེ་བའམ། བསད་པའམ། བདག་རྒྱལ་བའི་ཕྱིར་བདག་ནི་རྫུན་མི་
ཤེས་བདེན་པ་ཡིན་ནོ་ཞེས་ཟེར་ནས། གཞན་གྱིས་ཁོ་བདེན་སྙམ་ནས་བག་ཕེབ་པ་ན། རང་གི་བདེན་པ་དེ་བཅོམ་ནས་ནོར་འཕྲོག་པ་དང༌། གསོད་པ་དང༌། རང་ཕྱོགས་རྒྱལ་བའི་རྫུན་དུ་སྨྲ་བར་བྱེད་པ་གང་ཡིན་པ་དེ་ནི།
ངུ་འབོད་ཆེན་པོའི་འཁོར་དམྱལ་བ་གཞན་དུ་འགྱུར་བ་བྱ་བར་སྐྱེ་སྟེ། སྡུག་བསྔལ་དཔག་ཏུ་མེད་པ་འབྱུང་བས་རྒྱང་རིང་པོ་ནས་རང་གི་སྔར་གྱི་ཉེ་དུ་རྣམས་ཡོད་པར་མཐོང་ནས་དེར་སྐྱབ་ཚོལ་བ་ལ་ཀུན་ནས་རྒྱུག་པས་

མདག་མའི་མཚོ་ལྟུང་ངོ༌། །དེ་ནས་ཡང་ཕྱོགས་ཐམས་ཅད་དུ་བྲོས་པ་དང༌། ལས་ཀྱིས་བྱས་པའི་ཕུར་བུ་དང༌། ལས་ཀྱི་སྟག་དང༌། གཅན་གཟན་རྣམས་ཀྱིས་བཟུང་ནས་འགྲམ་སོའི་བར་དུ་བཅུག་ནས་གནོད་པར་བྱེད་་་
ཅིང༌། ཕྱིས་བརྒྱ་ལ་མི་ལུས་ཐོབ་ཀྱང་བསམ་པ་འགྲུབ་པར་མི་འགྱུར་རོ། །དགུ་པ་ནི། ནད་པ་དང་ཉམ་ཐག་པ་དང་སྡུག་བསྔལ་བ་དང༌། ལྟོག་པ་དང༌། མགོན་མེད་པ་རྣམས་ལ་ཟས་གོས་ལ་སོགས་པ་སྦྱིན་པར་ཁས་
བླངས་ནས་ཕྱིས་མི་སྦྱིན་ནས་དེ་རྣམས་བསླུ་བའི་རྫུན་བྱེད་པ་གང་ཡིན་པ་དེ་ནི། ངུ་འབོད་ཆེན་པོའི་འཁོར་དམྱལ་བ་ཀུན་ལ་རེ་བ་མེད་པ་ཞེས་བྱ་བ་སྐྱེ་སྟེ། སྔར་ཁས་བླངས་ནས་མ་བྱིན་པ་དེ། ཟས་དང་གོས་དང་གནས་
བཟང་པོར་མཐོང་ནས་བཟའ་བ་དང་བཏུང་བར་བྱའོ། །གནས་སུ་འདུག་པ་བྱ་སྙམ་ནས། གནས་དང་ཟས་ཀྱི་འདུ་ཤེས་ཀྱིས་ཟོས་པས་ལྕགས་ཀྱི་ཐོ་ལུམ་མེ་འབར་བ་དང༌། རོ་ཉེའི་འདམ་མེ་འབར་བའི་ནང་དུ་འཚོད་པས་
སྡུག་བསྔལ་དཔག་ཏུ་མེད་པར་འབྱུང་ངོ༌། །སྲིད་པ་གཞན་དུ་སྐྱེས་ཀྱང་ན་བའི་གསོ་སྨན་མེད་པར་འགྱུར་རོ། །བཅུ་པ་ནི། བཟའ་བོ་འཚོག་པ་ལ་འཁྲིམ་བཅད་པ་ལ་ཉེས་པ་མེད་བཞིན་དུ། རྫུན་བྱེད་ནས་ཆད་པས་གཅོད་
པ་དང༌། ཕ་དང་མེས་པོ་གཅིག་པའི་སྤུན་གཉིས་ནོར་རྩོད་པ་ན། དེ་དང་རིགས་གཅིག་པ་གཅིག་གིས་རང་གི་ཕྱོགས་རྒྱལ་བའི་རྫུན་དང༌། དེ་ལྟར་བཟའ་བོ་དང་ནོར་གྱི་ཕྱིར་རྫུན་བྱེད་པར་གང་ཡིན་པ་དེ་ནི། །ངུ་འབོད་་་་་

༄༅། །ཆེན་པོའི་འཁོར་དམྱལ་བ་ཕན་ཚུན་གཅོད་པ་འཇུག་པ་བྱ་བར་སྐྱེ་སྟེ། སྦྲུལ་ཆེན་པོ་དང༌། སེང་གེ་རྣམས་ཀྱིས་གནོད་པ་བྱེད་པར་འགྱུར་རོ། །བཅུ་གཅིག་པ། གྱད་རྣམས་སྟོབས་འགྱེད་
པའི་ནང་དུ་སོང་ནས་རང་གིས་ཉེས་པ་བྱས་པས་འཁྲིད་ནས། ངས་མ་བྱས་ཁོས་བྱས་ཟེར་ནས་རྫུན་བྱས་ན་ངུ་འབོད་ཆེན་པོ་འཁོར་དམྱལ་བ་ནགས་ཚལ་མཆེད་པ་བྱ་བར་སྐྱེ་སྟེ། ལྕགས་ལེབ་མེ་རབ་ཏུ་འབར་བས་ལུས་
# བསྐྲིས་ནས་སྡུག་བསྔལ་མང་པོ་མྱོང་བར་འགྱུར་རོ། །བཅུ་གཉིས་པ། དགེ་འདུན་ལ་སྔར་སྦྱིན་པར་ཁས་བླངས་ནས་ཕྱིས་ཁས་མ་བླང་ཟེར་ནས། དགེ་འདུན་ལ་གནོད་པའི་འགལ་བའི་རྫུན་བྱེད་པ་དེ། ངུ་འབོད་ཆེན་པོའི་
༥ འཁོར་དམྱལ་བ་ཚོར་མྱོང་བ་བྱ་བར་སྐྱེ་སྟེ། མེ་འབར་བའི་ཁབ་ཀྱིས་ལུས་ཀུན་འབིགས་པར་འགྱུར་རོ། །བཅུ་གསུམ་པ། མཉན་པ་མཁན་པོ་ཆོམ་རྐུན་དང་བསྡོང་ནས་ཚོང་པ་བསླུ་བའི་རྫུན་བྱས་ནས། ཚོང་པ་དེད་དཔོན་
དང་བཅས་པ་འཇོམ་པར་བྱེད་པ་ནི་ལོག་པར་ཁྲིད་པ་ཚད་མེད་པ་ཡིན་པས་དེ་ནི། ངུ་འབོད་ཆེན་པོའི་འཁོར་དམྱལ་བ་ཚོར་བ་མཐའ་ཡས་བྱ་བར་སྐྱེ་སྟེ། ཆུ་སྲིན་དང་སྲིན་བུ་དུ་མས་ཟ་བར་འགྱུར་རོ། །བཅུ་བཞི་པ་ནི།
དགེ་འདུན་ལ་ན་བའི་གསོ་སྨན་རྣམས་སྦྱིན་ཞེས་སྨྲ་ཞིང་མི་སྦྱིན་པར་གཞན་དུ་བྱེད་ན། ངུ་འབོད་ཆེན་པོའི་འཁོར་དམྱལ་བ་མཆུ་རྡོ་རྗེ་འདྲ་བ་བྱ་བར་སྐྱེ་སྟེ། མེ་འབར་བའི་ཁྭ། མཆུ་རྡོ་རྗེ་ལྟ་བུ་ཡོད་པ་རྣམས་ཀྱིས་ཤ་བཅད་

ནས་ཟ་བར་འགྱུར་རོ་། །བཅོ་ལྔ་པ་ནི་རྒྱལ་པོའམ་བློན་པོའ མ་རྗེ་དཔོན་གྱིས་གཞན་ལ་ལོག་པའི་བབས་འབེབས་ཤིང་། ངས་དྲང་པོ་བྱས་ཟེར་ནས་རྫུན་སྨྲ་བ་ནི། ངུ་འབོད་ཆེན་པོའི་འཁོར་དམྱལ་བ་ཁྲག་དང་རྐང་ཟ་བ་བྱ་
བར་སྐྱེ་སྟེ། མེ་འབར་བའི་སྤུ་གྲིའི་ཚལ་ན་ལྕགས་ཀྱི་ཐག་པ་མེ་འབར་བས་བཅིང་ནས་ཁ་སྦུབ་ཏུ་དཔྱང་པས། རང་གི་ཤ་ཁྲག་ཟ་ཞིང་ངུ་བར་འགྱུར་རོ། །བཅུ་དྲུག་པ་ནི་ཉེས་པ་ཡོད་ལ་གསུག་རྡོར་བླང་ནས་ཉེས་པ་མེད་པ་
ལ་ཁྲིམས་གཅོད་ཀྱིས་ཁྲིམས་ལོག་པར་གཅོད་པ་གང་ཡིན་པ་དེ་ནི། ངུ་འབོད་ཀྱི་འཁོར་དམྱལ་བ་མེ་བཅུ་གཅིག་བྱ་བར་སྐྱེ་སྟེ། ལུས་ཀྱི་ནང་དང་ཕྱི་རོལ་དུ་མེ་ལྕེ་ནི་བཅུ་གཅིག་གིས་བསྲེག་ཅིང་སྡུག་བསྔལ་བས་ངུ་ཞིང་འོ་
དོད་འབོད་པར་འགྱུར་རོ། །སྲིད་པ་གཞན་གྱི་རྒྱུ་མཐུན་ནི། དམྱལ་བ་དེ་ལས་ཐར་ནས་བརྒྱ་ལ་མིར་སྐྱེས་ན་ཡང་ཤིན་ཏུ་ཉམ་ཐག་པ་དང་གཞན་གྱིས་འཕྱ་བར་འགྱུར་རོ། །ཚེ་ཚད་ནི། མི་ཡི་ལོ་བརྒྱད་བརྒྱ་ལ འཕྲུལ་
དགའི་ཞག་གཅིག དེ་སུམ་ཅུ་ལ་ཟླ་བ་གཅིག དེ་བཅུ་གཉིས་ལ་ལོ་གཅིག་ཏུ་བྱས་པའི་འཕྲུལ་དགའ་བ་རང་གི་ལོ་སྟོང་ཕྲག་བརྒྱད་ཐུབ་བོ། །དེ་མི་ལོ་རྐྱང་པར་བྱས་ན་བྱེ་བ་ཕྲག་ཉིས་བརྒྱ་དང་སུམ་ཅུ་དང༌། ས་ཡ་ཕྲག་
བཞི་ཡོད་དེ། དེ་ཐམས་ཅད་དམྱལ་བ་ངུ་འབོད་ཆེན་པོའི་ཞག་གཅིག་ཡིན། དེ་སུམ་ཅུ་ལ་ཟླ་ཁ་གཅིག དེ་བཅུ་གཉིས་ལོ་གཅིག་བྱས་པའི་ངུ་འབོད་ཆེན་པོ་རང་གི་ལོ་བརྒྱད་སྟོང་ཐུབ་སྟེ། མི་ལོ་བྱས་ན་བྱེ་བ་ཕྲག་དྲུག་ཅུ་་་་

༄༅། །དང༌། ཡང་བྱེ་བ་ཕྲག་ས་ཡ་གསུམ་དང༌། ཡང་བྱེ་བ་ལྔ་འབུམ་དང༌། ཡང་བྱེ་བ་ལྔ་ཁྲི་དང་ཉིས་སྟོང་ཡིན་ནོ། །ལྔ་པ་ཚ་བའི་དམྱལ་བ་ལ་གཙོ་བོའི་རྒྱུ་འབྲས་ནི་སྔར་བཤད་པ་ལས་རྣམས་
དང་དེའི་སྟེང་དུ་འདི་ལྟར་སྦྱིན་པ་མེད། མཆོད་སྦྱིན་མེད་ལེགས་པར་བྱས་པ་དང་ཉེས་པར་བྱས་པའི་ལས་ཀྱི་འབྲས་བུ་མེད་འཇིག་རྟེན་འདི་དང་ཕ་རོལ་མེད། ཕ་དང་མ་མེད་ཅེས་ཕ་རོལ་ལ་ལས་རྒྱུ་འབྲས་མེད་པར་སྟོན་
# པ་ནི་ཆོམ་རྐུན་པ་ཚུལ་བཟང་པོར་འཆོས་པ་ཡིན་ཏེ། དེ་ལུས་དང་བྲལ་ན་སེམས་ཅན་དམྱལ་བ་ཆེན་པོ་ཚ་བ་ཞེས་བྱ་བར་སྐྱེ་བར་འགྱུར་ཏེ། འདི་ནི་སྔ་མའི་སྡུག་བསྔལ་རྣམས་ལས་ཤིན་ཏུ་དྲག་པ་ཡིན་ཅིང་ལས་ངན་གྱི་
6L
དབང་གིས་འཆི་ཁར་ཡང་འཁྲུལ་སྣང་དང་གནད་གཅོད་ཆེན་པོ་འབྱུང་སྟེ། གཤིན་རྗེའི་སྐྱེས་བུ་གཟུགས་མི་སྡུག་མཐོང་ནས་དེས་འཇིགས་ཤིང་སྐྲག་ནས། ཡིད་བློང་བློང་པོར་འགྱུར། གཤང་ལྕི་བ་འབྱུང་བར་འགྱུར། སྐད་
ངན་འདོན་པ་དང་ཁ་གདང་བར་བྱེད། ཉལ་མལ་གྱི་ཐ་མ་ན་ནོམ་ནོམ་བྱེད་པར་འགྱུར་རོ། །ཤི་བའི་ཚེ་དམྱལ་བའི་མེས་བསྲེག་ཅིང༌། བཞི་བརྒྱ་རྩ་བཞིའི་ནད་ཐམས་ཅད་དུས་གཅིག་ལ་ལུས་ལ་སྨིན་པར་འགྱུར་ཏེ་གོང་དུ་
བཤད་པའི་དམྱལ་བ་ངུ་འབོད་ཀྱི་སྡུག་བསྔལ་ཅི་བྱུང་བ་ཐམས་ཅད་བཅུ་འགྱུར་འབྱུང་བར་འགྱུར་དེ། ཚ་བའི་དམྱལ་བ་འདི་ཡི་སྡུག་བསྔལ་བ་ནི་འདི་འདྲ་ཅེས་དཔེར་བྱ་བར་རུང་བ་མ་ཡིན་ནོ། །ལོག་པར་ལྟ་བ་དྲག་པོས་

བདག་ཉིད་དམྱལ་བར་འཕང་བའི་ཕྱིར་སྡུག་བསྔལ་ཚ་ལ་དྲག་པ་སྲན་མི་བཟོད་པ་ཡིན་ནོ། །འཁོར་གྱི་རྒྱུ་འབྲས་ནི། དང་པོ་ནི། སྲོག་བཅད་ན་སྲོག་གཅོད་པ་པོ་དེ་ལྟར་སྐྱེ་བོ་ཞེས། ལས་རྒྱུ་འབྲས་ལོག་པར་སྟོན། ཚ་བའི་
འཁོར་དམྱལ་བ་རབ་ཏུ་བསྲེག་པ་ཆེ་བ་ཞེས་བྱ་བར་སྐྱེ་སྟེ། དམྱལ་བ་གོང་མ་རྣམས་ཀྱི་སྡུག་བསྔལ་བཅུ་འགྱུར་འབྱུང་བའི་ཐོག་ཏུ་རང་གི་ལུས་ལས་བྱུང་བའི་མེ་ཁབ་ཀྱི་མདག་མ་ལྟ་བུ། ཕྱི་ན་ཡོད་པའི་མེ་བཅུ་དྲུག་འགྱུར་
གྱིས་ཚ་བས། ལུས་ཕྱི་ནང་མེད་པ་བསྲེག་ཅིང་ཐལ་བར་རློག་པར་འགྱུར་རོ། །གཉིས་པ་ནི་ཟས་མི་ཟ་བས་མཐོ་རིས་འཐོབ་པའི་བསྟན་ཆོས་བྱས་ནས་གཞན་དེ་ལས་འགོད་ཅིང༌། བདག་ཉིད་ཀྱང་དགའ་བར་བྱེད་ན། ཚ་
38
བའི་འཁོར་དམྱལ་བ་པད་མ་དཀར་པོ་ལྟ་བུ་བྱ་བར་སྐྱེ་སྟེ། གོང་གི་སྡུག་བསྔལ་རྣམས་འབྱུང་བའི་སྟེང་དུ། པད་མ་དཀར་པོ་འདྲ་བའི་ཚལ་དུ་མེ་ཐམས་ཅད་ཀྱི་ནང་ནས་རབ་ཏུ་ཚ་བས་ལུས་ཕྱི་ནང་མེད་པ་བསྲེག་པར་
འགྱུར་རོ། །གསུམ་པ་ནི། འདི་ལྟར་ཙོག་ཙོག་པོར་བསྒྱིངས་པར་འདུག་ལ་སྐོམ་འཐུང་ཞིང་ལག་པ་དང་ལྡན་ན་མྱ་ངན་ལས་འདས་པ་འཐོབ་ལ། འདོད་ཆགས་ཞེ་སྡང་གཏི་མུག་སྤངས་པས་མ་ཡིན་ཞིང༌། དབང་པོ་ཞི་བས་
ཀྱང་མ་ཡིན་ནོ་ཞེས་དབང་པོ་ཞི་བ་སྨོད་པར་བྱེད་ན། ཚ་བའི་འཁོར་དམྱལ་སྦྲུལ་འཁྱིལ་པ་བྱ་བར་སྐྱེ་སྟེ། སྦྲུལ་གདུག་པ་གདེང་ཀ་ཅན་རབ་ཏུ་འབར་བ་ལྟ་བའི་དུག་དང་རེག་པའི་དུག་དང༌། མཆེ་བའི་དུག་དང་ལྡན་པས་

༄༅། །གང་ནས་ཡོད་པས་དེར་སེམས་ཅན་དམྱལ་བ་ཁ་ཅིག་གི་ནང་དུ་སྦྲུལ་འབྱུང་ནས་ལུས་ཕྱེ་མར་འཐག་ཅིང༌། མཆེ་བ་དང་འདྲེས་པའི་དུག་གིས་ཡང་འཆི་ཞིང་ཡང་སྐྱེ་སྟེ། དུག་གི་མེ་དང༌།
དམེ་བའི་མེ་དང་བཀྲེས་པ་དང་སྐོམ་བའི་མེ་སྟེ། མེ་གསུམ་གྱི་དབུས་ན་བཅུག་ནས། ཚོར་ཁ་ཚ་བ་རྩུབ་པ་མྱོང་བས་ཉམ་ཐག་པར་འགྱུར་རོ། །བཞི་པ། འགྲོ་བ་ཐམས་ཅད་ནི་དབང་ཕྱུག་གིས་སྤྲུལ་གྱི་ལས་ཀྱིས་མ་བྱས་སོ་
མ ཞེས་སྨྲ་ན། ཚ་བའི་འཁོར་དམྱལ་བ་ཟངས་བཞུས་པ་ཉ་འཁྱུག་པ་ལྟ་བུ་བྱ་བར་སྐྱེ་སྟེ། ཟངས་བཞུས་པའི་རྒྱ་མཚོ་དམར་ཀྱིལ་ལེ་བའི་ནང་དུ་ལྕགས་ཀྱི་ཉ་རབ་ཏུ་འབར་བས་ཡོད་པས་ཁ་གདང་ཤིང་རྒྱུག་པའི་ཁ་མཆུ་
ལྕགས་ཀྱུ་ལྟ་བུའི་ཞགས་པས་བཟུང་ནས། ལུས་ཕྱེད་ཉའི་སོས་ཕྱེ་མར་བྱེད། ལུས་ཕྱེད་ཟངས་སུ་སྐུལ་ཞིང་འཚེད་པར་འགྱུར་རོ། །ལྔ་པ། མཐོ་རིས་ཐོབ་པའི་དོན་དུ་མཆོད་སྦྱིན་ལ་མི་གསོད་པ་དང༌། རུས་སྦལ་གསོད་
པར་བྱེད་ཅིང༌། ལམ་བཟང་པོ་སུན་འབྱིན་ལམ་ངན་པ་ལ་གཞན་འགོད་ན། ཚ་བའི་འཁོར་དམྱལ་བ་ལྕགས་ཀྱི་བུམ་པ་བྱ་བར་སྐྱེ་སྟེ། ལྕགས་ཀྱི་བུམ་པ་མེ་འབར་བ་རོ་ཉེ་དང་སྤུ་གྲི་དང་ཟངས་བཞུས་པའི་ནང་དུ། འཇོམ་
པར་བྱེད། བསྲེག་པ་དང་གཤེགས་པར་འགྱུར་རོ། །དྲུག་པ། ཚུལ་ཁྲིམས་འཆལ་པ་གང་ཞིག་བདག་དཀའ་ཐུབ་དཀའ་བ་བྱས་པ་དང༌། ཉེས་པར་བྱས་པ་དང་ཉེས་པར་མ་བྱས་པ་དེ་དག་ཐམས་ཅད་འབྱུང་བར་འགྱུར་རོ་

སྙམ་ནས། ཚལ་དུ་སོང་ནས་ཤིང་ལ་རྐང་པ་བཏག་སྟེ་མགོ་མཐུར་དུ་དཔྱངས་སྟེ། སྣ་ནས་འཕྲལ་བ་གཅོད་དེ་དེས་ཁྲག་ག་བྱུང་བ་དེ་མེར་བསྲེག་བླུག་བྱེད་པས་ཁྲག་ཟད་ནས་འཆི་ནས། མཐོ་རིས་ཐོབ་པར་འདོད་པ་དེ་ཚ་
བའི་འཁོར་དམྱལ་བ་ཆུ་བོ་དམར་པོ་འབབ་པ་ཞེས་བྱ་བར་སྐྱེ་སྟེ། དེ་ལ་གཤིན་རྗེའི་སྐྱེས་བུས་མཚོན་ཆ་སྣ་ཚོགས་ཀྱི་ལུས་ལ་བརྡེག་ཅིང་རོ་ཉེ་བསྐོལ་བའི་ནང་དུ་འཚོད་ཅིང་སྡུག་བསྔལ་དཔག་ཏུ་མེད་པ་འབྱུང་བས་ངུ་བའི་
སྒྲ་ཆེན་པོ་འབྱིན་པར་འགྱུར་རོ། །བདུན་པ། ཐོས་པ་ངན་པས་བློ་རྨོངས་པ་ལ་ལ། ལྕི་བའི་མེ་ཐབ་ཀྱི་ནང་དུ་རང་འཇུག་མེར་བསྲེག་ནས་མེ་ལྔ་བསྟེན་པས་གྲོལ་བར་སྨྲ་བ་ནི་ཚ་བའི་འཁོར་དམྱལ་བ་རྐང་རུས་ལ་སྲིན་བུ་
མང་བ་བྱ་བར་སྐྱེ་སྟེ། ལྕགས་ལས་བྱས་པའི་འཁོར་ལོ་དང༌། རི་དང༌། མེས་ལུས་འཇོམས་ཡང་ལས་མ་ཟད་པར་འཆི་བར་མི་འགྱུར་རོ། །གང་གིས་རང་དང་གཞན་གྱི་ལུས་ལ་བྱུང་བའི་ཤིག་གམ་སྲིན་བུ་མ་ཀོ་ཏའམ་རྐང་
ལ་ལ་ཟ་བའམ་གཞན་ཡང་རྣམ་པ་དེ་ལྟ་བུ་བསད་ན། དམྱལ་བ་རྐང་དང་རུས་པའི་རི་རབ་ཆེན་པོ་ཡོད་པའི་ནང་དུ་དྲོད་ལ་སྐྱེས་པའི་སྲིན་བུ་སྐྱེ་སྟེ། གཤིན་རྗེའི་སྐྱེས་བུས་ལས་ལ་བྱུང་བའི་མེས་བསྲེགས་པར་འགྱུར་
བརྒྱད་པ་ཐོས་པ་ངན་པས་རྨོངས་པ་དག་ཚལ་ལམ་རིའམ་འཚམས་ཀྱི་བར་རབ་ལྕུག་མའི་རི་ལ་མེས་བསྲེགས་པས་ལྷ་དག་དགའ་ནས་བདག་ལྷ་ཡུལ་དུ་ཁྲོད་ནས་དགའ་བར་ཐོབ་ཅེས་གཞན་ལ་ཡང་རང་ཡང་སྤྱོད་ན། ཚ་

༄༅། །བའི་འཁོར་དམྱལ་བ་སྐྱེ་བོ་ཐམས་ཅད་བསྲེག་པ་བྱ་བར་སྐྱེ་སྟེ། ལས་ཀྱིས་སྤྲུལ་པའི་བུ་ཆུང་མ། ཕ་མ་ལ་སོགས་པ་རྣམས་མེས་འཚེད་པ་ངུ་སྐད་འབྱིན་ཅིང་འབོད་པ་མཐོང་ནས། ཁོ་ཡི་
ཡིད་སྡུག་བསྔལ་བའི་མྱ་ངན་གྱི་མེ་ཚ་ཞིང་རྩུབ་པ་བསྲན་པ་འབྱུང་ངོ༌། །ལུས་ལ་ཡང་མེས་བསྲེག་པར་འགྱུར་རོ། །དགུ་པ། གྲོག་སྦུར་ལ་སོགས་སྲོག་ཆགས་དག་མེར་བཅུག་པས་མེ་དེ་དགའ་ནས་འཇིག་རྟེན་མཐའ་ཡས་
མ
པ་སྦྱིན་བར་བྱེད མེར་ཚིག་པ་དག་ཀྱང་དྲག་པོ་འཇིག་རྟེན་མི་ཟད་པར་བྱེད་ཅིང་ཆོས་ཆེན་པོ་འཐོབ་བོ་ཞེས་ཟེར་ནས། གཞན་དེ་ལ་སྦྱོར། རང་ཉིད་ཀྱང་སྤྱོད་ན། དམྱལ་བ་ཚ་བའི་འཁོར་སར་འབྱིང་མཐའ་ཡས་བྱ་བར་སྐྱེ་
སྟེ༑ མདོག་དམར་བའི་གཤིན་རྗེ་རྣམས་ཀྱི་ལུས་ཐམས་ཅད་མེར་བསྲེག་པར་འགྱུར་རོ། །བཅུ་པ། མིས་བསང་གའི་དུག་ད་དྲ་སྦྱར་བའི་མཆོད་སྦྱིན་བྱས་པས། འཇིག་རྟེན་ཉམས་པ་མེད་པ་འཐོབ་བོ་ཟེར་བ་ནི། ཚ་བའི་
འཁོར་དམྱལ་བ་པད་མ་ཆེན་པོ་ལྟ་བུར་སྐྱེ་སྟེ། དམྱལ་བའི་བྱད་གཟུགས་པདྨ་འདྲ་བ་ལ་ཟེར་བའི་བར་རྡོ་རྗེ་ལྟ་བུའི་ཚེར་མས་གང་བའི་ནང་དུ་སྐྱེས་ནས་ལུས་ཚེར་མས་འབུག་ཅིང་རྨ་རྣམས་མེས་གང་བར་འགྱུར་རོ། །བཅུ་
གཅིག་པ་ཆུར་བཞུག་ན་ཉེས་པ་ཐམས་ཅད་འབྱང་ཞིང་གཡོ་བ་མེད་པ་ཁྱབ་འཇུག་གི་འཇིག་རྟེན་སྐྱེ་བོ་ཆུར་འཆི་བའི་བརྟུལ་ཞུགས་སྤྱོད་པ་ནི། ཚ་བའི་འཁོར་དམྱལ་བ་མཐའ་དྲག་བྱ་བར་སྐྱེ་སྟེ། རི་ཟུར་རྣོ་བ་ལ་འཛེག་

པས་སྐྲག་ནས་ལྷུང་བས་རོ་ཉེའི་ནང་དུ་བསྲེག་པར་འགྱུར་རོ། །བཅུ་གཉིས་པ། ཚེ་མ་རྣོ་བ་དང༌། རྨ་བྱ་དག་གི་བཀྲ་བ་དང༌། སྨིག་རྒྱུ་རྣམས་རྒྱུ་རྐྱེན་ནི་མེད་དེ་འདོད་རྒྱལ་ལས་བྱུང་ཞིང་འགག་སྟེ། དངོས་པོ་ཐམས་ཅད་དེ་
ལྟ་བུ་ཡིན་ཟེར་ཞིང་འདོད་རྒྱལ་དུ་རང་སྤྱོད་ཅིང་གཞན་འགོད་པ་ནི་ཚ་བའི་འཁོར་དམྱལ་བ་རུས་པ་རྡོ་རྗེ་ལྟ་བུ་འབྱུང་འདུ་བ་བྱ་བར་སྐྱེ་སྟེ། གཤིན་རྗེའི་སྐྱེས་བུས་མཚོན་ཆ་རྣོན་པོས་ཤ་མེད་པར་བྱས་ལ། དགྲ་གཞན་བྱུང་
བས་རུས་པ་དེ་དག་བླངས་ནས་ཕན་ཚུན་འབིགས་པར་བྱེད་དོ། །རང་ལས་ངན་རུས་པ་དེ་ཡང་རྡོ་རྗེ་ལྟ་བུར་འགྱུར་རོ། །བཅུ་གསུམ་པ། །ལོག་པར་ལྟ་བ་ནི་མཚན་མ་དང་མཚན་མ་ལས་བྱུང་བའི་བྱས་པ་སྟོན་པར་བྱེད་
སྒོམ་པར་བྱེད་ཅིང་དེས་གྲོལ་བར་སྨྲ་བ་ནི་ཚ་བའི་འཁོར་དམྱལ་བ་ལྕགས་ནག་པོའི་སྐུད་པས་འདྲེལ་ཞིང་གཅོད་པ་བྱ་བར་སྐྱེ་སྟེ། གཤིན་རྗེས། མཚོན་གྱིས་གཤིགས་པ་དང༌། ལྕགས་ནག་པོའི་སྐུད་པས་ཡུང་འབྲུ་ཙམ་
ཡང་མི་མངོན་བར་ཆེར་ཕྲ་མོར་གཅོད་པར་འགྱུར་རོ། །བཅུ་བཞི་པ། བདག་དང་འཇིག་རྟེན་ནི་རྟག་པ་ཐེར་ཟུག་པ་ཡིན་ཞེས་སྨྲ་ཞིང་སྤྱོད་པ་ནི་ཚ་བའི་འཁོར་དམྱལ་བ་སྲིན་བུ་ན་ཀྲ་དང༌། འཁོར་ལོ་དང༌། མེས་འཇིག་
འཇིག་ལྟར་བྱ་བར་སྐྱེ་སྟེ། ལྕགས་ཀྱི་ཀ་བས་ཀླད་པར་བརྒྱབ་ནས་རྐུབ་དུ་ཕྱུང་ནས་ས་མ་ནུབ་བ་དང༌། སྲིན་བུ་ན་ཀྲ་བྱ་བས་ཡན་ལག་ཐམས་ཅད་ཕུག་ནས་ཟ་བ་དང༌། ལྕེ་ཕྲ་སྐམ་གྱིས་དྲང་ནས་ཁྱི་ལ་ཟར་འཇུག མེ་རབ་

༄༅། །ཏུ་འབར་བས་ལུས་ཐམས་ཅད་བསྲེག་པས་བསྲན་མི་བཟོད་པའི་སྡུག་བསྔལ་འབྱུང་བས་མཁུན་པའི་སྒྲ་ཆེན་པོ་འབྱིན་པར་འགྱུར་རོ། །བཅོ་ལྔ་པ། འདི་ལྟར་ཁ་ཅིག་ནི་མི་རྟག་སྟེ་ལུས་ཡིན་
ནོ༑ ཁ་ཅིག་ནི་རྟག་སྟེ་ས་སོགས་འབྱུང་བ་ཡིན་ནོ་ཞེས་མཐར་འཛིན་པ། ལྟ་བ་གཉིས་ཀྱི་རྒྱུད་ངན་པ་རང་བརྟེན་ཅིང་གཞན་སྦྱོར་བ་ནི། ཚ་བའི་འཁོར་དམྱལ་བ། ནགས་ཚལ་གྱི་མེ་མུན་ལྟར་འཁྲིག་པ་བྱ་བར་སྐྱེ་སྟེ། མུན་
པ་མུན་ནག་གི་མེའི་ནང་དུ། སྤུ་གྲི་ལྟ་བུའི་རླུང་གིས་བདས་ནས་ཆང་ས་ནས་མ་གཏོར་བ་ལྟར་ཕྱོགས་བཅུར་གཏོར་ཏེ། ཡང་སྐྱེ་བ་དང་སྡུག་བསྔལ་སྲན་མི་བཟོད་པ་འབྱུང་བར་འགྱུར་རོ། །བཅུ་དྲུག་པ། འཁོར་བ་འདི་ནི་
ཱ ཐོག་མ་ཡོད་ཅིང་རྒྱུ་ཡོད་པའོ་ཞེས། འཁོར་བའི་ཐོག་མ་ཡོད་པར་སྨྲ་བ་ནི་ཚ་བའི་འཁོར་དམྱལ་བ་བུང་བ་རྡོ་རྗེ་ལྟ་བུས་གནོད་པའི་གོ་ཆ་བྱ་བར་སྐྱེ་སྟེ། གཤིན་རྗེའི་ཕྲ་སྐམ་གྱིས་ཤ་རྣམས་ཤ་བའི་སྤུ་ཙམ་དུ་བཏོགས་ནས་ཁོ་
ངང་ལ་ཟར་འཇུག་གོ །བུང་བ་མཆུ་རྡོ་རྗེ་ལྟ་བུས་ལུས་ལ་བཙུག་པས་ཁྲག་དྲོན་མོ་འབྱུང་བ་ཁོ་རང་ལ་ཟ་འཇུག་གོ །བདུན་པ་རབ་ཏུ་ཚ་བ་ལ། གཙོ་བོའི་རྒྱུ་འབྲས་ནི། འདི་ལྟར་སངས་་རྒྱས་ནི་ཐམས་ཅད་མཁྱེན་པ་མ་ཡིན་
ན༑ དེ་ཡི་དགེ་སློང་མའི་དགེ་འདུན་རྣམ་པ་འདུ་བྱེད་པ་ལྟ་བུས་ཅི་ཞིག་ཏུ་འགྱུར་དེ་ཐམས་ཅད་ནི་བརྫུན་པ་ཡིན་ཏེ། བསྟན་པ་འདི་ནི་ངན་པ་ཡིན་ཏེ། དེ་ལ་བྱིས་པས་ཆོས་སུ་མི་འགྱུར་ཞིང༌། མྱ་ངན་ལས་འདས་པ་མི་

འཐོབ་བོ་ཞེས་ཟེར་ཞིང༌། དགེ་སློང་མ་གཞོན་ནུ་སྟོན་སྟོན་པ་ལ་གནས་པ་ཚུལ་ཁྲིམས་ཀྱི་བསླབ་པ་ལས་ཉམས་ཤིང་། སངས་རྒྱས་ཀྱི་བསྟན་པ་ལས་འཁྲུལ་བར་བྱས་ནས། ལོག་པར་ལྟ་བ་ལ་སྦྱར་ན། སེམས་ཅན་དམྱལ་བ་
རབ་ཏུ་ཚ་བར་སྐྱེ་བར་འགྱུར་ཏེ། དེར་འཆི་ཁ་མའི་ཚེ་རང་གི་ལུས་གཞོན་ཤ་ཅན་དུ་འགྱུར་ལྕེ་ལྐུག འདུ་བྱེད་ནི་ཉམས། རྣམ་པར་ཤེས་པ་ནི་ཤིན་ཏུ་སྐྲག འབྱུང་བ་ཆེན་པོ་བཞི་འཁྲུག་པས་ནི་ཤིན་ཏུ་སྡུག་བསྔལ། རྣ་བས་
སྒྲ་མི་སྙན་པ་ཐོས། སྣར་ཆུ་ནི་འབྱུང་ཞིང་ཡོ། སྐྲ་དང་སྤུ་ཐམས་ཅད་ཤིག་ཤིག་པོར་བྱེད་དེ། དེ་ནི་ལས་ངན་སྤྱད་པའི་འཆི་ཁའི་སྡུག་བསྔལ་ཟུར་ཙམ་མོ། དེ་ནས་དབུགས་ཆད་ནས། བདག་ཉིད་བྱིས་པ་ལོ་བརྒྱད་ཐུབ་པའི་
ལྕགས་ནག་པོའི་ཁ་དོག་ལྟ་བུ་མུན་པའི་ནང་དུ་ཞུགས་པ་དེ་གཤིན་རྗེའི་སྐྱེས་བུ་རྣམས་ཀྱི། ལྕགས་ཀྱི་ཐག་པ་ནག་པོས་ཕྱིན་ཅི་ལོག་དུ་བཅིངས་ནས་ཐོག་པ་མེད་པར་ཁྲིད་པ་དང་མིག་གི་ནི་གཟུགས་མི་སྡུག་པ་མཐོང༌། རྣ་
བས་ནི་སྒྲ་མི་སྙན་ཐོས་ཅིང་འགྲོ་བའི་ཚེ། ལས་ངན་པ་མི་དགེ་བ་སྤྱད་པ་འདི་ལ་བདག་གིས་གནོད་པར་བྱའོ་བསམ་ནས་གཤིན་རྗེའི་སྐྱེས་བུ་རྣམས་ཀྱིས་དེ་ལ་སྨྲས་པ། གཉེན་བཤེས་ཚུལ་ནི་དགྲ་ཡིན་ཏེ་། །མི་ཕན་ཕན་
པའི་ཚུལ་གྱིས་ཁྱོད། །བཅོམ་ནས་མི་ཡི་འཇིག་རྟེན་ནས། །དེ་རིང་མུན་ནག་ཆེན་པོར་འགྲོ། །ལས་རྣམ་གསུམ་གྱིས་ཁྲིད་དེ་འོང༌། །གཤིན་རྗེའི་གནས་སུ་ཁྲིད་པར་བྱེད༌། །ཁྱོད་ཀྱིས་ལས་ནི་བྱས་པ་དག།ལོངས་སྤྱོད་

༄༅། །རྗེས་སུ་སྤྱོད་པ་ཡིན། །སེམས་ཅན་དམྱལ་བར་སྡིག་ཅན་འགྲོ། །འཁོར་བར་མུན་པར་བསྒྲིབ་པ་དག །སངས་རྒྱས་བསྟན་པ་རྙེད་པར་དཀའ། །གང་ཞིག་ཆོས་ནི་མི་འདོད་པ། སྡུག་བསྔལ་
ཤིན་ཏུ་སྡུག་བསྔལ་འགྲོ། །གང་ཞིག་རྟག་ཏུ་སེམས་མ་ཞི། །ཡུལ་རྣམས་ཀྱིས་ནི་ངེས་པར་འཇོམ། །གནས་འདི་དག་ཏུ་དེ་འགྲོ་སྟེ། འདི་ལྟར་ཁྱོད་ནི་རྗེས་སུ་ལྟོས། །དེ་ལྟར་རྗེས་སུ་བསྟན་ནས་ལས་ཀྱི་་རླུང་ལས་མང་པོའི་
མ
སེམས་ཅན་དག་གིས་དབང་མེད་པར་ཁྲིད་པ་དང༌། དེ་ནས་ས་འོག་དཔག་ཚད་མང་པོའི་འོག་ཏུ། གཤིན་རྗེའི་སྐྱེས་བུ། སྤྲིན་ནག་པོ་ལྟ་བུ། ལག་ན་མཚོན་ཆ་ཐོགས་པ་མིག་རབ་ཏུ་འབར་བ། མཆེ་བ་འཁོར་ལོ་ལྟར་རྣོ་པ་
གསུས་པ་ཆེ་ཞིང་ལག་པ་ཐུང་བ། །སྒྲ་སྐད་འབྲུག་ལྟར་སྒྲོག་པ་མཐོང་བ་དང༌། དམྱལ་བའི་སེམས་ཅན་རྣམས་སོ་སོ་སྙིང་རྗེ་བའི་སྐད་དང༌། འཇིགས་པ་ས་སྐྲག་སྡངས་ཆེན་པོ་འབྱུང་བའི་སྐད་དང༌། ཚ་ཞིང་རྩུབ་པ་སྡུག་
བསྔལ་བསྲན་མི་བཟོད་པ་གྲངས་ཀྱིས་མི་ལང་བའི་བར་འཚམས་མེད་པར་ངུ་མོའི་སྒྲ་སྒྲོག་པ་ཐོས་ནས་ཡིད་བཅུ་འགྱུར་གྱིས་འཇིག་ཤིང་སྐྲག་གོ །དེར་གཤིན་རྗེའི་སྐྱེས་བུ་རྣམས་ཀྱི་ཁྲིད་ནས་ཚིག་འདི་སྐད་ཅེས་སྨྲས་སོ
འདི་ནི་སེམས་ཅན་དམྱལ་བའི་སྒྲ། །ཐོས་ནས་བློ་ངན་ཁྱོད་འཇིགས་སམ། །ཀུན་ཏུ་ཁྱོད་ནི་མི་ཡིས་སུ། །ཤིང་ལྟར་བསྲེག་ན་ཅི་ལྟར་བྱ། །མེ་ཡིས་བསྲེག་པས་བསྲེག་པ་མིན། །ངན་པར་བྱས་པས་ཁྱོད་བསྲེགས་སོ། །མེ་ནི་

ཞི་བར་འགྱུར་སྲིད་ཀྱི། །ནམས་ཀྱང་ངན་བྱས་མེ་མི་ཞི།།ཁྱོད་དང་བཅས་པ་མྱུར་དུ་བསྲེག །རྟག་ཏུ་གཏི་མུག་དབང་དུ་སོང༌། །སེམས་ཅན་དམྱལ་བ་དྲག་པོ་འཐོབ། །གལ་ཏེ་དམྱལ་བ་རྣམ་འཇིག་ན། །སྡིག་པ་དག་ནི་རྣམ་
པར་སྤོང༌། །དེ་ལ་སྡུག་བསྔལ་འབྱུང་མི་འགྱུར། །དེ་སྐད་བསྟན་ནས་གཤིན་རྗེའི་གནས་དེར་ཁྲིད་ནས། དེར་དཔག་ཚད་སྟོང་ཕྲག་དུ་མ་འཁྲུག་པའི་མེའི་ནང་དུ་དཔེར་ན་རི་བོ་མཐོན་པོའི་མགོ་ནས་ལྕགས་ཀྱི་མདའ་འཕང་
ན་ཐོག་པ་མེད་པར་འགྲོ་བ་བཞིན་དུ་མགོ་ཐུར་བསྟན་ནས་འདོང་སྟེ། །སྤྱི་གཙུག་ནས་རྐང་མཐིལ་བར་དུ་བསྲེག་ནས་བྱེ་མ་གཏོར་བ་བཞིན་དུ་ཞིག་པར་འགྱུར་རོ་དེ་ནས་གཤིན་རྗེའི་སྐྱེས་བུས་འཕར་སྐམ་མེ་རབ་ཏུ་འབར་
888
བས་བཟུང་སྟེ་དྲང་ནས། །ལྕགས་ཀྱི་ས་གཞི་འབར་བའི་སྟེང་འཇོག་ནས་ཕུར་བུ་འབར་བ་དང་། རལ་གྲི་འབར་བས་འདོམ་ཕུག་ཅིང༌། ཕོ་མཚན་གཅོད་པར་འགྱུར། ལྕགས་སྲེག་ས་གཞིའི་སྟེང་ལྕེ་ཕུར་བུས་བརྒྱང་ནས་
དེའི་སྟེང་དུ་ཐོང་ཤོལ་འབར་བས་རྨོད་དོ། །དེ་ལས་ཐར་ནས་བཀྲེས་པས་ཉེན་པ་དང༌། ལྕགས་ཀྱི་བུམ་པ་མེ་རབ་ཏུ་འབར་བ་ཁར་འཇུག་པར་བྱེད་ཟངས་ཁུ་ཡང་བླུད་པར་བྱེད་ལ་ཁྱིའི་ཚོགས་འཇིགས་སུ་རུང་བ་ཁ་གདང་
པ་མཆེ་བ་རྣོ་བ་གཙིགས་པས་ངར་ཞིང་འཇིགས་པའི་སྒྲ་འབྱིན་རྣམས་ཀྱིས་བདས་ནས་ཟ་བར་བྱེད། བྱའི་ཚོགས་ཀྱིས་ཤ་གཏོར་བར་བྱེད། ཤལ་མ་རི་ཡི་སྡོང་པོ་འཛེགས་པས་ཡན་ལག་ཐམས་ཅད་ཆད་ནས་ས་ལ་ལྷུང་བ་

༄༅། །དང༌། སྲིན་བུ་མར་ཀོ་ཏས་ལུས་ཐམས་ཅད་གཏོར་བས་སྡུག་བསྔལ་སྲན་མི་བཟོད་པས། ངུ་བའི་སྒྲ་འབྱིན་པའི་ཚེ་གཤིན་རྗེའི་སྐྱེས་བུ་རྣམས་ཀྱིས་འདི་སྐད་ཅེས་སྨྲ་བར་བྱའོ། །ཅི་ལྟར་
ཁྱོད་ལ་སྲོག་གཅེས་པ། །གཞན་ལ་ཡང་དེ་ལྟར་རབ་ཏུ་གཅེས། །སྡིག་པ་དག་གི་རྗེས་འབྲང་བ། ཁྱོད་ཀྱིས་ཅི་ཕྱིར་སྡིག་པ་བྱས། །གཞན་གྱི་ནོར་ལ་འདོད་པས་སུ། དེ་ནི་ཅི་ཕྱིར་ཁྱོད་ཀྱིས་ཕྲོག །བསྡུག་ཅིང་འཕང་པའི་
# ཆུང་མ་དེ། ཁྱོད་ཀྱི་ཆགས་པས་ཅི་ཕྱིར་ཕྲོག །སྐྱེ་བོ་རྨོངས་པས་ཆོས་ལ་སུན་འབྱིན་པའི། །སྡིག་པའི་ཆང་ནི་འཐུང་བ་དག །ཁྱོད་ཀྱིས་ཅི་ཕྱིར་ཡོངས་མ་སྤངས །དུག་ལྟ་བུའི་ལྕེ་ལས་བྱུང༌། སུ་ཡང་ཡིད་ཆེས་མི་བྱེད་པའི།
རྫུན་དུ་སྨྲ་བའི་སྡིག་པ་དག །ཁྱོད་ཀྱིས་ཅི་ཕྱིར་ཡོངས་མ་སྤངས། །སྡིག་པའི་རྗེས་སུ་ཆགས་ལྡན་ཁྱོད། །དེ་ཕྱིར་མ་ངུ་ལེགས་པར་བཟོད། །སྨྲེ་སྔགས་དོན་མེད་ཅི་ཞིག་འདོན། །དུག་ལྟ་བུ་ཡི་སྡིག་པའི་ཆོས། །གང་ཕྱིར་
ཡོངས་ས་སུ་མ་སྤངས་པ། །དེ་ཕྱིར་འབར་བའི་འཕྲི་བ་ཡིས། །དམྱལ་བ་འཁྲུག་པ་ཆེན་པོ་ཐོབ། །ཅེས་སྒྲོག་ཤིང༌། རང་གིས་བྱས་པའི་ལས་ངན་མ་ཟད་བར་སྡུག་བསྔལ་དེ་རྣམས་ལ་སྤྱོད་དེ། སྔར་བཤད་པའི་དམྱལ་བ་ཀུན་
གྱི་སྡུག་བསྔལ་དེ་བས་བཅུ་འགྱུར་གྱིས་ཆེ་བར་འབྱུང་བར་འགྱུར་རོ། །གཉིས་པ་འཁོར་གྱི་རྒྱུ་འབྲས་ནི། དང་པོ་ནི། དགེ་བསྙེན་བསླབ་པའི་གཞི་ལྔ་ཡོད་པའི་བསླབ་པ་སུན་ཕྱུང་ནས་ལོག་པར་ལྟ་བ་བསྟན་པས་སེམས་

ཉམས་པ་ནི། རབ་ཏུ་ཚ་བའི་འཁོར་དམྱལ་བ་ཕྱོགས་ཐམས་ཅད་རབ་ཏུ་བསྲེག་པ་བྱ་བར་སྐྱེ་སྟེ། ནམ་མཁའ་ལ་ཡང་རབ་ཏུ་འབར་བའི་མེའི་ནང་དུ་ཐལ་བ་ཡང་མི་ལུས་པར་ལོ་འབུམ་ཕྲག་དུ་མར་བསྲེག་གོ །བརྒྱ་ལ་དེ་
ལས་ཐར་ཡང༌། །གཤིན་རྗེས་བཟུང་ནས་ལྕགས་ཀྱི་ཐག་པས་བཀྱིག་ནས་ཐམས་ཅད་སྤྱི་གཙུག་དུ་བསྡུས་ནས། དེའི་སྟེང་དུ་ཕུར་བུ་མེ་འབར་བ་ཙུག་པར་ཁྲག་འབྱུང་བ་ཐམས་ཅད་མེ་རེད་ནས་ལུས་ཐམས་ཅད་འཁྲུག་
ཅིང་སྲེག་པར་འགྱུར་རོ། །གཉིས་པ། དགེ་ཚུལ་མ་སུན་ཕྱུང་ནས་ལྟ་ལོག་གིས་སེམས་ཉམས་པར་བྱས་ན། རབ་ཏུ་ཚ་བའི་འཁོར་ལུས་ཆེན་པོ་སྒྲ་འབྱིན་པ་འཇིག་འཇིག་ལྟ་བུ་བྱ་བར་སྐྱེ་སྟེ། ལུས་ཆེན་པོ་དཔག་ཚད་གཅིག་
ཙམ་ལ་མར་པ་ལྟར་བསྙི་བ་དེ། གཤིན་རྗེས་བཟུང་ན་སྐམ་པ་མེ་འབར་བས་ཤ་རུས་མ་ལུས་པ་ཐོག་ནས་ཟོས་པས་སྡུག་བསྔལ་བསྲན་མི་བཟོད་པས། དམྱལ་བ་པ་གཞན་གྱིས་ཐོས་ན་ཡང༌། སྙིང་གས་ཤིང་རྟོལ་བ་ཙམ་གྱི་
ངུན་མོའི་སྒྲ་ཆེན་པོ་འབྱིན་ཏོ། །དེའི་ཚེ་གཤིན་རྗེ་སྐྱེས་བུས་འདི་སྐད་ཟེར་རོ། །ཁྱོད་ཀྱིས་སྡིག་པའི་ལས་བྱས་པས། །ངན་སོང་ངེས་པར་མྱོང་བ་ཡིན། །ཡིད་བློད་དམན་པ་སྙིང་རྗེའི་སྐད། །ཅི་ཞིག་དེ་རིང་ཡོངས་སུ་གདུང༌
སྡིག་ལས་ཟད་ན་ཐར་འགྱུར་གྱི།། ངུ་སྒྲ་འབྱིན་པས་ག་ལ་ཐར། །ཅེས་བྱ་བ་ལ་སོགས་པ་འཇིག་ཤིང་ཉམ་ང་བའི་སྒྲ་སྒྲོགས་པར་འགྱུར་རོ། །གསུམ་པ། ཞེ་སྡང་མེད་ཅིང་སྤྱོད་པ་ལྡན་པའི་བུ་མོ་གཞོན་ནུ་མའི་སྐྱེ་གནས་མ་་་

༄༅། །ཡིན་པ་སྒོ་སུན་ཕྱུང་ནས་ལོག་ལྟ་ལ་སྦྱོར་ན། རབ་ཏུ་ཚ་བའི་འཁོར་མེ་སྤྱི་གཙུག་ལྟ་བུ་བྱ་བར་སྐྱེ་སྟེ། མེ་འབར་བའི་ས་གཞི་ཡི་སྟེང་བཞག་ནས་ལུས་བསྲེག་ཅད་བསྲེག་ཅིང་འབར་བས།
དབང་པོ་རྨོངས་པར་འགྱུར་རོ། །བཞི་པ། དགེ་སློང་མ་སུན་འབྱིན་ནས་དེ་ལ་དགའ་བར་བྱེད་ན། རབ་ཏུ་ཚ་བའི་འཁོར་དམྱལ་བ་འདག་མ་བྱེ་མ་ལྟ་བུ་རྟག་ཏུ་འབབ་པ་བྱ་བར་སྐྱེ་སྟེ། བྱེ་མ་རྡོ་རྗེའི་གཟིགས་མ་ལྟ་བུའི་
སྐ ཟུར་གསུམ་ཡོད་ཅིང་སོ་རྣོ་བ་དེ་དག་གིས། ཤ་དང་རུས་ལྷག་མ་ལུས་པར་འཐག་གོ །ཡང་འཆི། ཡང་སྐྱེ་ཞིང་སྔར་བཞིན་འཐག་གོ །ལྔ་པ་ནི། དགེ་བསྙེན་མ་བསླབ་པའི་གཞི་ལྔ་ཡོད་པ་སྟོབས་ཀྱིས་མནན་ནས་མི་ཚངས་
ཆོས་མ་ཡིན་པར་མི་འགྱུར་སྙམ་ནས་ལས་རྒྱུ་འབྲས་ལ་ཡིད་མི་ཆེས་ན་ལོག་ལྟ་ལ་སྦྱོར་ན། རབ་ཏུ་ཚ་བའི་འཁོར་དམྱལ་བ་ནང་ན་མེ་མདག་ཡོད་པ་ཞེས་བྱ་བར་སྐྱེ་སྟེ། མེ་མདག་གི་རི། ཀུན་སྲེག
༢༢ པར་སྤྱད་ནས།
{Li
3 གཏིང་ཟབ། མུན་ནག་ཐིབས་མེ་མདག་ཚ་བ་ལྟ་བུ། ལས་མངོན་སུམ་པ་བྱ་བ་ལྔ་ཡོད་པ་སྟེ། མེ་ཏོག་པདྨའི་ཚལ་དུ་མཐོང་ནས་དེ་ལས་སྐྱབས་འཚོལ་བ་ལ་རྒྱུག་པ་ན། རླུང་མེ་ལྟ་བུ་ལང་ནས་མེ་མདག་གི་རི་དེའི་ནང་དུ་
བདས་ནས་བསྲེག་པར་བྱེད་དོ། །དེ་ནས་སྡུག་བསྔལ་སྲན་མ་བཟོད་པས་གར་བབ་བབ་ཏུ་བྲོས་པ་དང༌། གཤིན་རྗེའི་སྐྱེས་བུས་བཟུང་ནས་རྐུབ་ཀྱི་ཤ་སོག་ལེ་འབར་བས་གཅོད། བཤགས་པ་དང༌། དྲལ་བར་བྱེད་དོ།

དྲུག་པ་ནི། བུ་སྲིང་ངམ་བུ་སྲིང་དང་འདྲ་བའམ།།གྲོང་གི་ཆུང་མའམ་བསླབ་པའི་གཞི་གང་ཡང་རུང་བླངས་པའི་ཁྱིམ་པའི་བསླབ་པ་འདྲེལ་ཞིང་ལོག་པ་ལྟ་བ་ལ་སྦྱར་ན། རབ་ཏུ་ཚ་བའི་འཁོར་དམྱལ་བ་ཨ་ལ་ལ་བྱ་བར་སྐྱེ་
སྟེ༑ སྤུ་གྲི་ལྟ་བུའི་རླུང་ཤུག་དྲག་པོ་ཚ་ཞིང་རྩུབ་པ་དེས་བྱེ་མའི་ཚད་ཙམ་ཡང་མི་མངོན་པར་འཁྱེར་རོ། །དེ་ལས་ཐར་ནས་ཡང༌། བྱི་བ་སོ་རྡོ་རྗེ་ལྟ་བུ་ཡོད་པས་ཡུང་འབྲུ་ཙམ་དུ་བརླག་ནས་ཟའོ། །དེས་ནས་ཡང་སྲིན་བུ་
མར་ཀོ་ཏས་ཟ་ནས་སྨྲེ་སྔགས་དང་འོ་དོད་འབོད་པར་འགྱུར་རོ། །བདུན་པ། བུད་མེད་སྡོམ་པ་བླངས་པ་དག་གིས འོས་པ་མ་ཡིན་པའི་དགེ་སློང་ལ་ཆང་བླུད་ནས་དེ་འཁྲུལ་པར་བྱས་ཤིང་ཡིད་ལ་ཆགས་པ་བསྐྱེད་ན
2224
རབ་ཏུ་ཚ་བའི་འཁོར་དམྱལ་བ་ཤར་གྱུར་པ་ཐཐམས་ཅད་སྡུག་བསྔལ་བར་སྐྱ་བ་བྱ་བར་སྐྱེ་སྟེ། གཤིན་རྗེའི་སྐྱེས་བུས་མཚོན་ཆ་ཧུ་ལུ་འབར་བས་པགས་པ་མ་ལུས་པ་བཤུས་ནས་དེའི་སྟེང་དུ་ལྕགས་ཀྱི་སྣོད་དུ་བ་ཚྭ་རབ་ཏུ་
སྐོལ་བ་ལྡུག་པ་དང་། རོ་ཉེ་སྐོལ་བ་ཁར་བླུག་པས་ཚ་ཞིང་རྩུབ་པའི་སྡུག་བསྔལ་བསྲན་མི་བཟོད་པ་འབྱུང་ངོ༌། །བརྒྱད་པ། གྲོགས་ཀྱི་ཆུང་མ་ཉམས་པ་མེད་པ་ལ་སུན་འབྱིན་པར་བྱེད་པ་དང་། ལོག་པར་སྤྱོད་པ་ལ་རྟག་ཏུ་
དགའ་བར་བྱེད་པ་ནི། རབ་ཏུ་ཚ་བའི་འཁོར་དམྱལ་བ་ཆུ་བོ་རབ་མེད་བྱ་བར་སྐྱེ་སྟེ། མུན་ནག་ཐིབས་པའི་ལས་ཀྱིས་བྱས་པའི་མཚོན་ཆ་སྣ་ཚོགས་ཀྱིས་བདས་ནས་བ་ཚའི་ཆུ་བོ་རབ་མེད་པ་མེ་དང་འདྲ་བའི་ནང་དུ་བསྐྱུར་་

༄༅། །ནས། ལས་ལ་བྱུང་བའི་སྦྲུལ་གདུག་པ་མཆེ་བ་རྣོ་བ་རྣམས་ཀྱིས་མགོ་ལུས་ཐམས་ཅད་ཟ་ནས། སྡུག་བསྔལ་བསྲན་མི་བཟོད་པས་ངུ་སྐད་འབྱིན་ཅིང་ཆོ་ངེ་འདེབས་པར་འགྱུར་རོ། །དགུ་
པ༑ ཕྱི་རོལ་པའི་ཉོན་མོངས་པ་དུག་གསུམ་གྱི་ཆགས་པ་དང་བྲལ་བ་དེ། བུད་མེད་དག་གིས་བསླུས་ནས། །ཡང་འདོད་པ་རྣམས་ལ་འཇུག་པར་བྱེད་ན། རབ་ཏུ་ཚ་བའི་འཁོར་དམྱལ་བ་རྟག་ཏུ་མུན་པ་བྱ་བར་སྐྱེ་སྟེ།
སྲིན་བུ་ས་རྐོ་བྱ་བ་མཆུ་་རྡོ་རྗེ་ལྟར་རྣོ་བ་དག་གིས་གང་དུ་བྲོས་ཀྱང་མི་གཏོང་བར་ཟ་བར་འགྱུར་རོ། །ལུས་འཇིག་པར་འགྱུར་རོ། །བཅུ་པ། དགེ་སློང་ཚུལ་ཁྲིམས་དང་ཆོས་ཀྱི་ལམ་ལ་གནས་ཤིང་ཡོད་པའི་དྲུང་དུ། བུད་
མེད་སྤྱར་མ་གཅིག་སོང་། འདི་སྐད་དུ། ཁྱོད་ཀྱིས་བདག་ཅི་དགའ་བར་མཛོད་ཅིག་གལ་ཏེ་དགེ་སློང་ཁྱོད་ཀྱིས་བདག་ལ་ཆགས་པ་མ་སྤྱད་ན་དགེ་སློང་འདིས་བདག་ལ་འདོད་པ་སྤྱོད་་དགོས་ཟེར་བ་ལ་ཁོ་མོས་མ་འདོད་པ་
ཡིན་ནོ་ཞེས་ཀུན་བསྒྲག་པར་བྱའོ། །དེས་ན་རྒྱལ་པོའམ་བདག་གི་ཁྱིམ་ཐབས་ཀྱིས་ཆ་གཅོད་པར་འགྱུར་རོ། །གལ་ཏེ་སྤྱད་ན་བདག་གིས་ཁྱོད་ལ་ཟས་གོས་མང་པོ་འབུལ་བ་ཡང་བྱེད། གཞན་གྱིས་ཀྱང་མི་ཚོར་བར་
འགྱུར། དགེ་སློང་འདི་ནི་ཚུལ་ཁྲིམས་ལྡན་བ་ཡིན་པས། ཀུན་གྱིས་ཡོ་བྱད་མང་པོ་ཕུལ་ཅིག་སྨྲ་བར་ཅེས་གྲགས་པ་བསྒྲགས་པས། ཀུན་གྱིས་བཀུར་བར་འགྱུར་རོ་ཞེས། དེ་ལྟར་འཇིགས་པས་བསྡིགས་ནས་བྲིད་དེ། དགེ་

སློང་དེ་ཡང་དག་པའི་ལམ་ལས་ཉམས་པར་བྱེད་ན། བུད་མེད་དེ་ལུས་དང་བྲལ་ནས་ཚ་བའི་དམྱལ་བའི་འཁོར་དམྱལ་བ་གནོད་པའི་རྒྱུན་བྱ་བར་སྐྱེ་སྟེ། ཡང་ལོགས་ཀུན་གྱི་སྡུག་བསྔལ་འབྱུང་བའི་སྟེང༌། གཤིན་རྗེའི་
སྐྱེས་བུས་བུད་མེད་དེ་བཟུང་སྟེ། པགས་པ་མ་ལུས་པ་དམར་ཟུལ་ཀྱིས་བཤུས་ནས། ལྕགས་ཀྱི་སོ་མང་མེ་འབར་བས་བཤད་པར་བྱེད། གཤོགས་པར་བྱེད། ཡང་པགས་པ་སྐོན་པར་བྱེད་ཅིང༌། ཡང་བཤུས་ནས་ཟངས་
ཞུན་མའི་ཁུ་བ་བླུགས་པས། སྡུག་བསྔལ་བསྲན་མི་བཟོད་པ་འབྱུང་བས། དམྱལ་བ་གཞན་གྱི་ཐོས་ན་ཡང་ཡིད་བློང་བའི་ངུན་མོའི་སྒྲ་ཆེན་པོ་འབྱིན་པར་འགྱུར་རོ། །བཅུ་གཅིག་པ། གཞན་གྱི་ཡུལ་འཁོར་འཕྲོག་ཅིང༌
དགེ་སློང་མ་ཉམས་པ་མེད་པ་མཐུ་སྟོབས་ཀྱིས་སུན་ཕྱུང་ནས་སྡོམ་པ་འཇིག་པར་བྱས་ན། རབཏུ་ཚ་བའི་འཁོར་དམྱལ་བ་སྲད་བུའི་རྒྱུད་སྒྲུག་པ་བྱ་བར་སྐྱེ་སྟེ། དྲ་བ་རྡོ་རྗེ་ལྟར་སྲ་བའི་ནང་དུ་བཅུག་ནས། མདའ་མེ་འབར་
བ་དག་གིས་བསྲེགས་པ་དང༌། །སྤུ་ལ་འབྱར་བའི་སྦྲང་བུ་མཆུ་རིང་གིས་བཏོག་པས་སྡུག་བསྔལ་ནས་བྲོས་པ་དང༌། རྒྱང་རིང་པོ་ན་སྒོ་གསལ་བ་གཅིག་མཐོང་ནས་ནང་དུ་ཞུགས་པ་དང༌། སྦྲུལ་གདུག་གི་ཁ་ནང་དུ་ཕྱིན་
ནས་མི་ལོ་དུ་མར་བསྲེག་གོ །བཅུ་གཉིས་པ་ནི། ལོག་པར་ལྟ་བའི་དབང་གིས་སྲིང་མོ་ཆང་གིས་ར་རོ་བར་འགྱུར་བ་ལ་མི་རིག་པ་བྱས་ཤིང་ལོག་པར་ལྟ་བ་ལ་སྦྱར་ན་རབ་ཏུ་ཚ་བའི་འཁོར་དམྱལ་བ་སྐྲ་ཤད་འཛིངས་པ་བྱ་

༄༅། །བར་སྐྱེ་སྟེ། ལྕགས་ཀྱི་ཀོ་རོའི་ནང་དུ་བཅུག་ནས་སྦུད་པ་གཉིས་ཀྱི་སྦུད་ནས་གསེར་བཞིན་དུ་བཞུའོ། །བརྒྱ་ལ་ཀོ་རོའི་ཞབས་སུ་ལྷུང་ན། མགར་བས་ལྕགས་རྡུང་བ་བཞིན་དུ་བརྡུང་ངོ༌
དེ་ལས་ཐར་ཡང་རྔ་མེ་རབ་ཏུ་འབར་བའི་ནང་དུ་བཅུག་ནས་བསྲེག་ཅིང་སྙིང་འགས་པར་བྱེད་དོ། །བཅུ་གསུམ་པ། ཅི་ལྟར་བྲམ་ཟེའི་སྨྲེང་ལས། བུད་མེད་གཞོན་ནུ་མ་འདོད་ཆགས་ལངས་པ་ལ་གང་བག་མར་མ་
མི་ཡི་སྲོག་བཅད་པ་དང་འདྲ་བར་འགྱུར་རོ་ཞེས། བསྟན་ཆོས་ངན་པས་བསླུས་ནས་ལྟ་བ་ལོག་པས། འོས་པ་མ་ཡིན་པའི་བུད་མེད་ལ་བྱེད་ཅིང༌། ཆགས་པའི་དབང་གིས་ལྟ་བ་ངན་པར་འཇུག་པར་བྱེད་ན། རབ་ཏུ་ཚ་བའི་
འཁོར་དམྱལ་བ་སྙིང་རྗེ་སྐད་སྒྲ་འབྱིན་པ་ཞེས་བྱ་བར་སྐྱེ་སྟེ། གཤིན་རྗེའི་སྐྱེས་བུ་རྣམས་ཀྱིས་མཚོན་སྣ་ཚོགས་འཕེན་ཞིང་ལྕགས་བསྲེག་གི་ས་གཞིའི་སྟེང་དུ། །བདས་པ་དང་ལས་ལས་སྐྱེས་པའི་སྦྲུལ་མགོ་སྟོང་ཡོད་པ་
དག་གདུག་ཅིང་འཇིགས་པའི་ཆ་བྱད་ཅན་གཅིག་གིས་ཁ་མེ་རབ་ཏུ་འབར་བས་བཟུང་ནས་ཟ་བར་འགྱུར་རོ། །བཅུ་བཞི་པ། འདོད་ཆགས་བདེ་བའི་མི་དག་གིས་རང་གི་གོང་མ་མཁན་པོའི་ཆུང་མ་ཉེས་པ་མེད་པ་སུན་
འབྱིན་པར་བྱེད་ན། རབ་ཏུ་ཚ་བའི་འཁོར་དམྱལ་བ་སྙིང་རྗེ་ཆེན་པོ་ཞེས་པར་སྐྱེ་སྟེ། མཚོན་ཆ་རྣོན་པོ་མེ་འབར་བས་ཤ་དང་རྒྱུས་པ་དང་པགས་པ་དང༌། རུས་པ་དང༌། རྐང་ལ་སོགས་པ་དང་མིག་ལ་སོགས་པ་དབང་པོ་

ཐམས་ཅད་གཅོད་པས་སྙིང་རྗེའི་སྐད་དུ་ངུ་བཞིན་སྨྲེ་སྔགས་འདོན་ཏོ། །བཅོ་ལྔ་པ་ལོག་པར་ལྟ་བའི་དབང་གིས་མནའ་མ་ལ་མི་རིགས་པ་བྱེད་པ་དང༌། སྤྱོད་པ་བཟང་བའི་བུད་མེད་ལོག་པར་ལྟ་བ་ལ་སྦྱོར་བ་བྱེད་ན་རབ་
ཏུ་ཚ་བའི་འཁོར་དམྱལ་བ་སྙིང་རྗེ་མེད་པ་བྱ་བར་སྐྱེ་སྟེ། ལྕགས་བསྲེགས་ས་གཞིའི་སྟེང་དུ། ལས་མཐུན་པའི་དམྱལ་བའི་སེམས་ཅན་བརྒྱ་སྟོང་མང་པོ་གཅིག་གི་སྟེང་དུ་གཅིག་བརྩེག་ནས། དེའི་སྟེང་མེས་བུས་ནས་བསྲེག་
ཅིང༌། གཤིན་རྗེའི་སྐྱེས་བུས་ཐོ་ཁ་ཐོག་སྟེ་འགར་བ་བཞིན་བརྡུང་བར་འགྱུར་རོ། །བཅུ་དྲུག་པ། བསོད་པར་འོས་པའི་མི་གཅིག་གསོད་པའི་སར་ཁྲིད་པ་ན། མི་གཞན་གཅིག་གིས་སྲོག་བླས་ཏེ་བཏང་བའི་ཚེ། དེས་དྲིན་
མེད་པའི་སྟེང་དུ། སྲོག་བླུ་མི་དེའི་བུད་མེད་ལོག་ལྟའི་དབང་གིས་ཕྲོག་ན། ཆུ་བོ་སྒྲ་ཆེ་བྱ་བ་རབ་མེད་པ་མེ་འབར་བའི་ནང་དུ། ལས་མཐུན་པའི་དམྱལ་བའི་སེམས་ཅན་གྲངས་མེད་པ་དུས་གཅིག་དུ་ཤུག་དྲག་པོས་བདས་
པས་ཀུན་གྱི་འོག་ཏུ་བཅུག་ནས། །སྟེང་དུ་ནི་གཞན་རྣམས་ཀྱིས་མནན། འོག་ཏུ་ནི་ཞ་ཉེ་བསྐོལ་ཁས་འཚེད་ཅིང༌། ལས་ཀྱིས་བྱས་པའི་ཆུ་སྲིན་རྣམས་ཀྱིས་ཡན་ལག་ཐམས་ཅད་ཟའོ། །འདི་རྣམས་ཀྱི་སྡུག་བསྔལ་ནི་བློས་
དཔག་ཏུ་མེད་པས་ཚོད་བཟུང་བར་མི་ནུས་སོ། །ཚེ་ཚད་གཞུང་ལས་གསལ་ལོ། །མནར་མེད་ལ། །བཅུ་ཡོད་པའི། དང་པོ་མདོར་བསྟན་པ་ནི་སྔར་བཤད་པའི་དམྱལ་བ་དེ་རྣམས་ཁྱད་པར་དུ་མི་བཟོད་པ་མེ་རབ་ཏུ་འབར་

༄༅། །བའི་མནར་མེད་པའི་དམྱལ་བར་སྐྱེ་བའི་རྒྱུ་ནི། བསམ་བ་ངན་པས་ཕ་དང་མ་བསད་པ་དང༌། སངས་རྒྱས་དང་བྱང་ཆུབ་སེམས་དཔའ་ལ་ངན་སེམས་བསྐྱེད་པ་དང༌། དགེ་འདུན་གྱི་དབྱེན་
བྱས་པ་དང༌། དགྲ་བཅོམ་བསད་པ་དང་དེ་ལ་གནོད་པ་བྱས་པ་ལ་སོགས་པ་འཚམས་མེད་པ་ལྔ་བྱེད་པ་དེ་ནི་མནར་མེད་དུ་ཐེ་ཚོམ་མེད་པར་ངེས་པར་འགྲོ་བར་འགྱུར་རོ། །གཉིས་པ་གནད་གཅོད་ཀྱིས་སྡུག་བསྔལ་ནི་
མནར་མེད་དུ་སྐྱེ་བ་དེ་ནི། གསོན་པའི་དུས་ན་ཡང་མི་དགེ་བ་སྣ་ཚོགས་འབྱུང་ཞིང༌། །འཆི་ཁ་མའི་ཚེ་ལྟས་འདི་ལྟ་བུ་འབྱུང་སྟེ། ལས་ཀྱི་སྣང་བ་ལོག་པ་ཉིན་པར་ཟླ་བ་དང༌། མཚན་མོ་ཉི་མ་མཐོང་བ་དང༌། རང་གྲིབ་མི་
མཐོང་བར་འགྱུར། གློ་བུར་དུ་སྒྲ་མི་སྙན་པ་ཐོས་པར་འགྱུར། སྣ་ཡོ། སྐྲ་དང་ཁ་སྤུ་འཛིངས་པར་འགྱུར། ནད་བཞི་བརྒྱ་རྩ་བཞི་ལས་ཆེས་ཚབ་ཆེ་བས་འདེབས་ཅིང་འཚེད་པ་དང༌། ཡོངས་སུ་གདུང་བས་སྲིན་བུའི་རིགས་
བརྒྱད་ཅུ་དག་ལ། རླུང་ནི་བརྒྱད་ཅུ་དག་བཞུག་ཅིང་འཁྲུག་པ་ཡིས། ལུས་དང་རྩ་དང་རུས་པ་དང་པགས་པ་དང༌། རྒྱུས་པ་དང༌། ཤ་དང་ཚིལ་བུ་དག་ལ་ཞུགས་ནས་ལུས་ཀུན་སྲིན་བུས་འབིགས་པར་བྱེད། མེས་འཚིག་པ་
དང་མུན་པར་ཞུགས་པ་དང༌། གཅན་གཟན་སྣ་ཚོགས་རང་གི་སྟེང་འོང་བ་དང༌། གཤིན་རྗེའི་སྐྱེས་བུས་རང་ལ་བསྲེག་པའི་སྣང་བ་འབྱུང་བ་ཡིས་ཡིད་རབ་ཏུ་རྨོངས་ནས་ངུ་བའི་སྒྲ་འབྱིན་ཅིང་དབང་པོ་ནི་སྔ་མ་ལས་འགྱུར་

ནས། སྐྲགས་པས་གཤང་ལྕི་འཆོར་ཞིང་འབྱིག་པ་ལ་སོགས་འཆི་བའི་རྟགས་རྣམས་འབྱུང་ངོ༌། །དེའི་ལུས་ལ་དམྱལ་བའི་མེས་ཤི་བ་འདི་ནས་བར་དོར་ཡང་གདུང་བར་བྱེད་དོ། །གསུམ་པ། བར་དོའི་སྡུག་བསྔལ་ནི། །དེ་
ནས་སེམས་ཅན་དེ་ནི་འདི་ནས་བར་དོར་འཕོས་མ་ཐག་ཏུ། ཡང་གཤིན་རྗེའི་སྐྱེས་བུ་རྣམས་ཀྱིས་ལྕགས་ཀྱི་ཐག་པ་མེ་འབར་བས་སྐེ་ནས་འཆིང་ཞིང༌། ལག་པ་གཉིས་ཕྱིན་ལོག་དུ་བཅིང་ནས་སྤྱོ་ཞིང་ཁྲིད་པ་དེའི་ཚེ། མྱ་
ངན་དང་སྨྲེ་སྔགས་འདོན་པའི་ཚིག་ནི། གཤིན་རྗེའི་སྐྱེས་བུས་ཡོངས་བསྐོར་ཅིང༌། །དབང་མེད་འཇིགས་པར་རབ་ཏུ་ཁྲིད། །བདག་གི་ལུས་ནི་ཐམས་ཅད་དག །སོག་ལེས་ཡོངས་སུ་གཤོགས་པར་བྱེད། །སྡུག་བསྔལ་འདི་
888
ལས་རྣམ་གྲོལ་བར། །སྐྱབས་སུ་འགྱུར་བ་ཡོང་མེད་དེ། །ལུས་དང་སེམས་ལ་སྐྱེས་པ་ཡི། །སྡུག་བསྔལ་ཡང་དང་ཡང་དུ་འཕེལ། །སྡུག་བསྔལ་གྱིས་ནི་ནོན་པ་ན། །བདག་ལ་ཀུན་ནས་གྲོགས་མེད་དོ། །ཅེས་ཉམ་ཐག་པའི་
ཚིག་དེ་སྐད་སྨྲས་པ་དང༌། དེ་ནས་དམྱལ་བ་དེ་ལ་གཤིན་རྗེའི་སྐྱེས་བུ་རྣམས་ཀྱིས། བསྡིག་པའི་ཚིག་འདི་ལྟར་སྤྱོ་བ་ཐོས་པར་འགྱུར་རོ། །ཀྱེ་མ་ལས་ནི་རབ་སྤྱད་པའི། །ཁྱོད་ལ་འབྲས་བུ་འདིར་འོངས་སོ། །ཁྱོད་ཀྱིས་
ངན་བྱས་གང་བྱས་པ། །སྡུག་བསྔལ་ལས་ནི་སྡུག་བསྔལ་ཆེ། །སྐལ་པའམ་བསྐལ་པའི་ལྷག་མ་རུ། །ཁྱོད་ནི་མེ་ཡིས་བསྲེག་པར་བྱེད། །ལས་ཀྱི་ཞགས་པས་གང་བཅིངས་པ། །མེ་དེ་སེམས་ཅན་དམྱལ་བར་བཅིངས། །ལྷ་

༄༅། །དང་ལྷ་མིན་དྲི་ཟ་དང༌། །ཤ་ཟ་ལྟོ་འཕྱེ་སྲིན་པོ་དག །ཁྱོད་ལ་ཡོངས་སུ་སྐྱོབ་མི་བྱེད། །ལས་བྱས་ངེས་པར་འགྲོ་བ་ནི། །མ་ནི་གསོད་པར་བྱེད་པ་དང༌། །གང་གིས་ཁྱོད་ནི་སྔོན་བསྐྱེད་
པའི། །ཕ་ལ་འཁྲུལ་པས་གནོད་པ་བྱས། །གང་གིས་ཁམས་གསུམ་ཁྱད་འཕགས་པ། །དེ་ལ་ཁྱོད་ཀྱིས་ངན་སེམས་བསྐྱེད། །ཐར་པའི་སྒོ་ནི་རྣམ་འབྱེད་པ། །ཁྱོད་ཀྱིས་དགེ་འདུན་མཐུན་པ་ཕྱེ། །རྨོངས་པས་དགྲ་བཅོམ་
Bt གནོད་བྱས་པ། །དེ་ཡི་འབྲས་བུ་འདིར་འོངས་སོ། །ལུས་ངག་ཡིད་ཀྱི་སྡིག་པ་བཅུ། །རབ་སྤྱད་ཁྱོད་ནི་ངེས་འགྲོ་བ། །དམྱལ་བ་དྲག་པོ་འདི་ཐོབ་སྟེ། །ངེད་ཅག་གིས་ནི་ཡོངས་བསྐོར་བ། །གཏི་མུག་ཅི་ཞིག་ཡོངས་སུ་་
66
གདུང༌། །རྒྱ་མཚོའི་ཁྱད་པར་གང་ཡིན་པ། །གང་གིས་ཁྱད་པར་ཆུ་ཐིག་ཙམ། །གང་དག་མི་བཟོད་ཐོབ་པ་ཡི། །སྡུག་བསྔལ་དེ་ནི་འདི་ཙམ་མོ། །ཞེས་བྱ་བ་ལ་སོགས་པའི་ཚིག་དུ་མས་རབ་ཏུ་བསྡིག་ནས། མནར་མེད་པའི་
སེམས་ཅན་དམྱལ་བ་ཆེན་པོར་ལྟུང་བར་བྱེད་དོ། །བཞི་པ། གཙོ་བོའི་སྡུག་བསྔལ་ནི། །དམྱལ་བ་དེའི་གནས་དེ་ནི་ལྕགས་བསྲེག་ལས་གྲུབ་པ། དབྱིབས་གྲུ་བཞིར་འདུག་པ། སྒོ་བཞི་ཡོད་པ་རྣམས། དུག་སྦྲུལ་་དཔག་ཏུ་
མེད་པས་རྣམ་པར་ཕྱེ་བ། དེའི་ནང་དུ་སེམས་ཅན་དམྱལ་པ་དཔག་ཏུ་མེད་པ་དུ་མ་དག་རང་དབང་མེད་པར་དམྱལ་བ་དེར་ནི་འཚེད་པར་བྱེད་དེ། །དམྱལ་བ་དེའི་སྡུག་བསྔལ་འབྱུང་བའི་སྒྲ་གྲགས་པ་ཐོས་ན། དམྱལ་བ་

གཞན་གྱི་སྡུག་བསྔལ་བྱུང་བ་ཀུན་བརྗོད་ཅིང༌། །དམྱལ་བ་འདི་ཡི་སྡུག་བསྔལ་གྱི་ཅན་དུ་དམྱལ་བ་གཞན་གྱི་སྡུག་བསྔལ་ནི་བདེ་བ་དང་འདྲ་བར་འདུག་སྙམ་ནས་ཡིད་སྨོན་བྱེད་པར་འགྱུར་བ་ཡིན་ནོ། །དེར་ཡང༌།
ཤིན་ཏུ་ཚ་བས་དོག་ལེ་བསྲེག་པའི་ནང་དུ་སྣུམ་ཐིག་པ་གཅིག་བསྲེག་པ་བཞིན་དུ་ནི་བསྲེག །དུག་དང་རྡོ་རྗེ་འབར་བ་རྣམ་ཀྱིས་ནི་ལུས་ལ་འཇོམ། ཤ་ཟ་བའི་སེང་གེ་དང༌། སྟག་དང༌། དོམ་དང༌། དྲེད་དང༌། ཁྱུང༌དང༌
བསེ་ཁྱི་དང༌། གླང་པོ་ཆེ་རྣམས་ཀྱིས་ཤ་རུས་ཐམས་ཅད་ཁམ་ཆོམ་དུ་ནི་ཟ། སྦྲུལ་ཆེན་པོ་མེ་འབར་བ་དང༌། ལྕགས་ཀྱི་ཁྱི་དང༌། སྲེན་བུ་མར་ཀོ་ཏ་ལ་སོགས་པས་ཤ་ཟ་བའི་རིགས་དུ་མས་ལུས་ནི་གང་ནས་ཟ། གཤིན་
རྗེའི་སྐྱེས་བུ་གཟུགས་འཇིགས་ཤིང་མི་སྡུག་པ་རྣམས་ཀྱིས། གནོད་པ་དང་སྡུག་བསྔལ་དཔག་ཏུ་མེད་པ་རྣམས་ཀྱིས་ལུས་སེམས་གཟིར་ནས། སྡུག་བསྔལ་སྲན་མི་བཟོད་པས་ཡི་མུག་ནས་ཨ་ལ་ལ་སྡུག་བསྔལ་ཞེས་
དམྱལ་བ་པ་གཞན་གྱིས་ཐོས་ན་ཡང་ཡིད་ནོངས་བར་བྱེད་པའི་ངུན་མོའི་སྒྲ་བར་འཚམས་མེད་པར་སྒྲོགས་སོ། །དེ་རྣམས་ཀྱི་ཚོར་བའི་སྡུག་བསྔལ་ནི་འཇིག་རྟེན་ན་ཚོད་འདི་ཙམ་ཡིན་ཞེས་དཔེར་བྱར་རུང་བ་ནི་གཅིག་ཀྱང་
མེད་དེ། དེ་ལ་སོགས་པ་མི་དགེ་བ་སོ་སོའི་འབྲས་བུ་མྱོང་བ་ནི་དཔག་ཏུ་མེད་པ་ཡོད་པས། འཇིག་རྟེན་འདི་ན་སུ་ཞིག་གིས་བརྗོད་པར་ནུས་ཏེ། བརྗོད་ནུས་པ་སུ་ཡང་མེད་དོ། །དམྱལ་བ་དེར་སྐྱེ་བའི་ལུས་ནི། ཐུགས་མི་

།བཟོད་པའི་གཞོན་ཤ་ཡིན་ལ། ཚད་ནི་མཚམས་མེད་གཅིག་བྱས་ན་ལུས་དཔག་ཚད་གཅིག་འགྲུབ་ལ། ལྔ་ཀ་ཚང་བ་བྱས་ན་ལྔའི་བར་དུ་འགྲུབ་སྟེ། མནར་མེད་ཀྱི་སྡུག་བསྔལ་མྱོང་བར་༄༅།
བྱེད་དོ། །ལྔ་པ་འཁོར་གྱི་མིང་དང༌། དྲུག་པ། རྒྱུ་འབྲས་གཉིས་འཇུག་པ་གཅིག་གིས་བཤད་ན། མཚམས་མེད་པ་ལྔ་བྱེད་མནར་མེད་གཙོ་བོར་སྐྱེ་དང༌། དེ་དང་ཉེ་བ་ལྔ་བྱེད་ན་འཁོར་དུ་སྐྱེའོ། དང་པོ། དེ་ཡང་བསམ་
བཞིན་དུ་མ་ལ་ངན་སེམས་བསྐྱེད་ནས། དགའ་ཞིང་གོམས་པར་བྱེད་ན། མནར་མེད་ཀྱི་འཁོར་དམྱལ་བ་བྱ་རོ་ལ་བྱ་བར་སྐྱེ་སྟེ། གཤིན་རྗེ་མི་ནག་ཅེས་བྱ་བས། བ་ཚྭའི་ཆུ་བོ་ཟངས་བཞུས་པ་ལྟ་བུ་དེ་བླང་ནས། ཁ་བྱ་རོག་
ཁ་ལྟར་གདངས་སུ་བཅོལ་ནས་དེའི་ནང་དུ་བླུག་ནས་ནང་གྲོལ་ཐམས་ཅད་བསྲེག་པར་བྱེད་དོ།།གཉིས་པ། དགེ་སློང་མ་དགྲ་བཅོམ་མ་ལ་ལོག་པར་སྤྱོད་ན། མནར་མེད་ཀྱི་འཁོར་དམྱལ་བ་ཐམས་ཅད་ས་འོག་བྱ་བར་སྐེ་
སྟེ༑ ལྕགས་ཀྱི་ས་གཞི་ལ་དོང་མེ་འབར་བ་རྐོས་པའི་ནང་མགོ་ཐུར་དུ་བསྟན་ནས་འཇུག་ཅིང༌། མཚོན་ཆ་རྣོན་པོ་སྣ་ཚོགས་ཀྱིས། ཤ་བཞོག་ཅིང་དུམ་བུར་བྱས་ནས། བ་ཚྭའི་ཆུ་དང་། ཟངས་བཞུས་པས་རུས་པ་ལ་ཆག་
ཆག་འདེབས་པར་བྱེད་དོ། །གསུམ་པ། ར་རོ་བའམ་བག་མེད་པའི་ཉེས་པས། མ་ལ་ལོག་པར་གཡེམ་པར་བྱེད་ཅིང༌། དགའ་ཞིང་བཤགས་པར་མི་བྱེད་ན། མནར་མེད་ཀྱི་འཁོར་དམྱལ་བ་སྡུག་བསྔལ་མཐའ་ཡང་ཡང་བྱ་

བར་སྐྱེ་སྟེ། རྐུབ་དུ་ཕུར་བུ་མེ་རབ་ཏུ་འབར་བ་དང༌། ཚེར་མ་དག་དུ་འཇུག་པར་བྱེད། དེ་བཞིན་དུ་ལུས་ཀུན་ཕུར་བུ་དང་ཚེར་མས་འཇོམ་པར་འགྱུར་རོ། །བཞི་པ། ཐམས་ཅད་མཁྱེན་པའམ། །རང་སངས་རྒྱས་སམ
དགྲ་བཅོམ་པའམ་ཆོས་དང་འདུལ་བ་ལ་ངན་དུ་བརྗོད་ཅིང་། ཆོས་མ་ཡིན་པ་ལ་ཆོས་ལྟ་བུ་བརྗོད་ནས་ཡང་ཡང་དུ་སྟོན་པར་བྱེད་ན། མནར་མེད་ཀྱི་འཁོར་དམྱལ་བ་ཝ་སྐད་འབྱིན་པ་བྱ་བར་སྐྱེ་སྟེ། སྐྱེས་མ་ཐག་དུ་ཝ་མཆེ་
བ་འབར་བས་བཟུང་ནས་ཡན་ལག་དང་ནང་གྲོལ་ཐམས་ཅད་སོ་སོར་གཏོར་ནས་འཁྱེར་རོ། །དེ་ལས་ཐར་ན་གར་བབ་བབ་དུ་འགྲོ་བ་དང༌། །གཤིན་རྗེའི་སྐྱེས་བུས་བཟུང་ནས་ཁ་གདང་སྟེ་ལྕེ་བཟུང་ནས་མཚོན་ཆ་ཧུ་ལུ་
དག་གིས་དུམ་པུར་བྱེད་དོ། །ཡང་ལས་ངན་གྱི་དབང་གིས་ལྕེ་ཡང་སྐྱེས་ནས། ལྕགས་ཀྱི་ས་གཞི་མེ་འབར་བ་ལ་ལྕེ་ལྡག་དུ་འཇུག་གོ །དེ་ནས་ཐོང་བཤོལ་སོ་རྣོན་པོ་མེ་འབར་བ་དང༌། རྨོན་གླང་རྨིག་པ་མེ་འབར་བས་
བརྐོ་ཞིང་རྨོད་པར་བྱེད་ཅིང་བསྲེག་པས་བསྲན་མི་བཟོད་པས། མཁུན་པར་བྱེད། ཀུ་ཅོ་འདོན་པར་བྱེད། ངུ་སྐད་འབྱིན་པར་བྱེད་དོ། །ལྔ་པ། ཞེ་སྡང་དང་སེམས་རྩུབ་མོས་དགའ་ནས། གཙུག་ལག་ཁང་མེ་སྦར་ནས་
སངས་རྒྱས་ཀྱི་སྐུ་གསུང་ཐུགས་དང༌། དགེ་འདུན་གྱི་དཀོར་མང་པོ་མེས་བསྲེག་ནས། དེ་ལ་དགའ་ཞིང་བཤགས་པར་མི་བྱེད་ན། མནར་མེད་ཀྱི་འཁོར་དམྱལ་བ་ལྕགས་ཀྱི་ལྕེ་སྤྱང་གྱིས་ཟ་བ་བྱ་བར་སྐྱེ་སྟེ། ལུས་ཆེན་པོ་

།མགོ་བཅུ་གཅིག་ཡོད་པར་སྐྱེ་སྟེ། དེ་ལ་མེ་འབར་ནས་མཆེད་པ་དང༌། རྡོ་རྗེ་མེ་ཆར་ལྟར་འབབ་པ་དང༌། ལྕེ་སྤྱང་གི་སོ་མེ་འབར་བ་ལྕགས༌ཀྱི་མེར་བསྲེག་པ་ལྟ་བུས་ལུས་བཅའ་སྒ་ལྟར་༄༅།
སྲབ་མོར་བྱས་ནས་ཟ་བར་འགྱུར་རོ། །དྲུག་པ། །འཛེམ་པ་མེད་པར་སངས་རྒྱས་ཀྱི་དཀོར་ལ་མ་བྱིན་པར་བླང་ནས། དཀོར་ཡང་བར་སེམས་ནས་ལོངས་སྤྱོད་པར་བྱས་ནས། དགའ་བར་བྱེད་ཅིང་བཤགས་པར་མི་བྱེད་ན།
அ མནར་མེད་ཀྱི་འཁོར་དམྱལ་བ་ལྟོ་གནག་བྱ་བར་སྐྱེ་སྟེ། རང་ཀྱི་ལུས་བཀྲེས་པ་དང་སྐོམ་པས་གདུང་བས་རང་ཉིད་ཀྱི་ཤ་ལ་ཟ་ཞིང༌། གར་བབ་བབ་དུ་བྲོས་པས། །སྦྲུལ་ཆེན་པོ་ལྟོ་ལ་མདོག་ཆར་སྤྲིན་ལྟར་འདུག་པས་
བཟུང་ནས་ཤ་རུས་ཐམས་ཅད་འཇོམ་པར་བྱེད་དོ། །ལྕགས་ཀྱི་བུམ་པ་མེ་འབར་བའི་ནང་དུ་མོན་སྲན་བཞིན་བསྲེག་ཅིང་འཚེད་པར་ཡང་འགྱུར་རོ། །བདུན་པ། གང་གིས་ཆོས་ཀྱི་ནོར་ལ་འཛེམ་པ་མེད་པར་བབ་ཆོལ་དུ་
སྤྱད་ཅིང་ཉམས་པར་བྱས་ན། མནར་མེད་ཀྱི་འཁོར་དམྱལ་བ་ལུས་ཞུམ་བྱ་བར་སྐྱེ་སྟེ། ལྕགས་ཀྱི་ལྗོན་ཤིང་མེ་འབར་བ་གཉིས་འབྱུང་བ་དེ། ལས་ཀྱི་རླུང་ཤུག་ཆེན་པོས་ཕན་ཚུན་འདྲུད་ཅིང་བདར་བའི་བར་དུ། དམྱལ་བའི་
ལུས་དེ་འཐག་པར་བྱེད་ཅིང་། ཤིང་དེའི་ཡན་ལག་ལ་བྱ་རྡོ་རྗེའི་མཆུ་ལྟ་བུས་ལུས་ཀུན་འཐོག་ཅིང་ཟ་བར་བྱེད་དོ། །བརྒྱད་པ། གང་གིས་དགེ་འདུན་གྱི་དཀོར་འཕྲོག་ཏེ་ཟ་བ་དང་ཕྲོག་ཤིང་འཇོམ་ནས་ལུས་ལ་གནོད་ཅིང་།

དགེ་བའི་ཆོས་བསྒྲུབ་མི་ནུས་པར་འགྱུར། །བསམ་གཏན་ལ་དགའ་བ་མེད་པར་འགྱུར། སེམས་སྦྱོང་མི་ནུས་པར་འགྱུར་བར་བྱེད་ཅིང༌། །དགའ་ཞིང་བཤགས་པར་མི་བྱེད་ན། །མནར་མེད་ཀྱི་འཁོར་དམྱལ་བ་རྨི་ལམ་
འཇིག་བྱེད་སྟོན་བྱ་བར་སྐྱེ་སྟེ། །ལྕགས་སྲེག་གི་གཏུན་ཁུང་མེ་རབ་ཏུ་འབར་བའི་ནང་དུ་བཅུག་ནས། གཏུན་ཤིང་གིས་བརྡུང་བས། རུས་པ་དེ་སྦྲང་རྩིའི་ཚིག་མའི་གོང་བུ་ལྟར་བྱེད་པར་འགྱུར་རོ། །དགུ་པ། ཁྱིམ་གྱི་ནང་
ནས་རབ་ཏུ་བྱུང་བའི་ནད་པའི་ནད་ཞི་བར་བྱའོ་སྙམ་ན་སྦྱིན་བདག་གཅིག་གིས་དད་པ་དང་གུས་པ་དང་བཅས་པས་ལོངས་སྤྱོད་ཀྱི་རྫས་བྱིན་པ་དེ། སྡིག་ཅན་གཅིག་གིས་ཕྲོག་པར་བྱས་ན། མནར་མེད་ཀྱི་འཁོར་དམྱལ་བ་
ལུས་ཞུམ་མི་བཟད་བྱ་བར་སྐྱེ་སྟེ། བཞི་བརྒྱ་རྩ་བཞིའི་ནད་རྣམ་པ་སྣ་ཚོགས་ཀྱིས་གདུང་བ་དང་། ལྕགས་ཀྱི་སྡོང་པོ་མེ་རབ་ཏུ་འབར་བའི་ནང་དུ་བཅུག་ནས་བསྲེག་པར་འགྱུར་རོ། །བཅུ་པ། གང་གིས་རང་སངས་རྒྱས་
བཀྲེས་པ་བསོད་སྙོམས་བྱས་པའི་ཟས་འཕྲོག་པར་བྱེད་ན། མནར་མེད་ཀྱི་འཁོར་དམྱལ་བ་རི་བརྩེག་ཆར་ལྟར་འབབ་པ་བྱ་བར་སྐྱེ་སྟེ། རྡོ་རྗེའི་རི་སྲ་ཞིང་མཁྲེགས་པ་བརྩེགས་པ་དཔག་ཚད་ཙམ་་ཡོད་པ་ཆར་བབ་པ་
བཞིན་དེའི་སྟེང་ཕབ་པས་ཕྱེ་མར་བཏག་ཡང་སྐྱེ་ཞིང་ཡང་འཐག་གོ །མེ་བཅུ་གཅིག་གི་དབུས་ན་བཅུན་ནས་བསྲེག་པར་འགྱུར་རོ། །བཅུ་གཅིག་པ། ཡུལ་དགོན་པ་གཅིག་ན་སྲོག་ཆགས་མང་པོ་གཅིག་ལ་ཆུ་ཉུང་ངུ་གཅིག་

།ཡོད་པ་དེ། མི་ངན་པས་སྡང་བའི་སེམས་ཀྱིས་བཅད་ནས། དགེ་སྦྱོང་དང༌། བྲམ་ཟེར་བཅས་པ་དང༌། རི་དྭགས་དག་དང་བྱ་ལ་སོགས་པ་སྐོམ་གྱིས་གདུང་ནས་འཆི་བའི་འཚེ་བ་བྱེད་པ་ནི་
མནར་མེད་ཀྱི་འཁོར་དམྱལ་བ་བྱ་འཛམ་བྷ་སྒྲ་འབྱིན་བྱ་བར་སྐྱེ་སྟེ། མེ་སྟག་འབར་བའི་ཚལ་གྱི་ནང་དུ་ལོ་དུ་མར་བསྲེག་གོ །བརྒྱ་ལ་དེ་ལས་ཐར་ཡང་བཀྲེས་པ་དང་སྐོམ་པས་ཉེན་ནས་གར་བབ་སུ་འབྲོས་པ་དང༌། བྱ་
སྐ འཛམ་སྐད་འབྱིན་བྱ་བ་གླང་པོ་ཆེ་ཙམ་ལ་མཆུ་རྣོ་བ་གཅིག་ཡོད་པས་བཟུང་ནས། གནམ་དུ་འཕང་པས་སྐྲགས་པས་དྲན་པ་མེད་པར་གྱུར་ཏོ། །དེ་ནས་ལྕགས་ཀྱི་ས་གཞི་མེ་འབར་བའི་སྟེང་དུ་རྡོ་བཞིན་དུ་ལྷུང་བས་ལུས་
དུམ་བུ་བརྒྱར་གྱེས་སོ། །ཡང་སོས་པ་དང༌། བྱ་དེས་ཡང་སྔོན་བཞིན་བྱེད་པར་འགྱུར་རོ། །བཅུ་གཉིས་པ། འདོད་ཆགས་ཟད་པར་བྱེད་པའི་འགོག་པ་ལས་ལངས་པའི། །དགེ་སློང་དང་པོར་ཤིན་ཏུ་བཀྲེས་པ་དེའི་ཟཟས་
འཕྲོག་ཅིང༌། དེ་ལ་དགའ་ཞིང་བཤགས་པར་མི་བྱེད་ན། མནར་མེད་ཀྱི་འཁོར་དམྱལ་བ་སྐར་འཕྲེང་བྱ་བར་སྐྱེ་སྟེ། སྐར་མའི་འཕྲེང་བ་བཀྲམ་པ་ལྟ་བུའི་ཟངས་ཀྱི་ནང་དུ་ལོ་བྱེ་བ་དུང་ཕྱུར་ཕྲག་མང་པོར་བསྲེག་གོ །བརྒྱ་
ལ་དེ་ལས་ཐར་ཡང་ཀུན་ནས་རབ་ཏུ་བཞུས་པའི་ཟངས་ཞུན་པའི་ཁུ་བ་འབབ་པ་རེ་ཐུང་བར་འགྱུར་རོ། །བཅུ་གསུམ་པ། སེམས་ཅན་རྣམས་སངས་རྒྱས་ལ་ཆོས་ཉན་པ་དང་དད་པ་མེད་པར་བྱ་བའི་ཕྱིར། ཆོས་ཀྱི་གཞི་

བཤིག་སྟེ་གཏང་ངོ་སྙམ་ནས་ཆོས་ཀྱི་གླེགས་བམ་དུ་གཏོགས་པ་རྣམས་སྡང་བའི་སེམས་ཀྱིས་ཁྲོ་བོས་འདོར་ཞིང་འཇིགས་པར་བྱེད་པ་ནི། མནར་མེད་ཀྱི་འཁོར་དམྱལ་བ་སྡུག་བསྔལ་ཀུན་གྱིས་ཉེན་པ་བྱ་བར་སྐྱེ་སྟེ། མིག་
གི་ནང་དུ་་ཟཟངས་ཞུན་མའི་ཁུ་བ་ནི་བླུག སོག་ལེ་མེ་འབར་བས་ཡན་ལག་ཐམས་ཅད་ནི་གཅོད། རྫ་མ་མེ་འབར་བའི་ནང་དུ་ལུས་ཀྱི་ཕྱེད་བཅུག་ནས་བསྲེག་ཅིང་ནི་བཞུ། ལུས་ཕྱེད་རྫ་མའི་ནང་དུ་མ་བཅུག་པ་ནི་གཤིན་
རྗེས་བཞོག་ཅིང་གཏུབས་པའི་སྟེང་དུ་བ་ཚའི་ཆུས་ཆག་ཆག་འདེབས་པས་སྡུག་བསྔལ་སྲན་མི་བཟོད་པས་ངུ་ཞིང་འོ་དོད་འབོད་པར་འགྱུར་རོ། །བཅུ་བཞི་པ། ལོག་པར་ལྟ་བའི་དབང་གིས། དགེ་སློང་གི་ཡོ་བྱད་རྣམས་
901
བསྲེག་ནས་དེ་མ་རུང་པ་བྱ་སྙམ་ནས། དགེ་འདུན་གྱི་ཞིང་ངམ། བུ་རམ་ཤིང་ངམ། ལྡུམ་རྭའམ། ཀུན་དགའ་རྭ་བའམ་དེ་ལ་སོགས་པ་དགེ་འདུན་གྱི་འཚོ་བའི་ཡོ་བྱད་མེར་བསྲེག་ཅིང་འཇོམ་ན། མནར་མེད་ཀྱི་འཁོར་
དམྱལ་བ་གོས་དྲིས་བྱ་བར་སྐྱེ་སྟེ། ལྕགས་ཀྱི་དྲ་བ་མེ་འབར་བ་བུ་ག་ཁབ་མིག་ཙམ་གྱི་ནང་དུ་བཅུག་ནས། གཤིན་རྗེའི་སྐྱེས་བུས་མདེའུ་རྩེ་མོ་ཤིན་ཏུ་བདར་བའི་མདའ་རྣོན་པོའི་ཆར་ཕབ་པས། ལུས་ཕྱི་ནང་མེད་པ་ཐམས་
ཅད་འབིག་ཅིང་བསྲེག་པར་བྱེད་དོ། །བཅོ་ལྔ་པ། བློ་དང་བསམ་པ་ངན་པའི་མི་གཅིག་གིས་དགེ་སློང་རྣམས་བསླུ་བར་བྱ་སྙམ་ནས། དགེ་སློང་རྣམས་ལ་དབྱར་ཟས་མེད་པའི་ཚེ། དགེ་སློང་དག་ན་བའི་གསོ་སྨན་གྱི་རྐྱེན་

།དང༌། ཟས་ངས་སྦྱར་གྱི། ཁྱེད་སེམས་ལས་ཆུང་གྱིས་ཅིག་ཅེས་ཟེར་ནས་སྤྱན་དྲངས་སོ།།དེ་ནས་མི་ངན་པ་དེས། དགེ་སློང་གིས་རེ་བའི་ཟས་མེད་པར་བྱས་པ་དང༌། དགེ་སློང་དེས་ཀྱང་
ཁོ་ཡི་དད་པ་བསྐྱེད་པའི་ཕྱིར། ཟས་སྟེར་བའི་ཡོན་བདག་གཞན་མ་བཙལ་བས། དེར་ཟས་མེད་པས་ལ་ལ་ནི་ཤི །ལ་ལ་ནི་སྡུག་བསྔལ། ལ་ལ་ནི་ཆོས་བསྐྱེད་མི་ནུས། ལ་ལ་ནི་ཡུལ་གཞན་དུ་འགྲོ་བར་བྱེད་དེ། དེ་ལྟར་
དགེ་འདུན་བསླུ་བའི་རྫུན་སྨྲས་ན། མནར་མེད་དམྱལ་བའི་འཁོར་ལྕགས་ལེབ་བྱ་བར་སྐྱེ། གཤིན་རྗེའི་སྐྱེས་བུ་རྣམས་ཀྱིས་ཟངས་དམར་པོ་བསྐོལ་བ་དང༌། ལྕགས་ཀྱི་ཐུ་ལུམ་འབར་བས་ལུས་རབ་ཏུ་ཞུམ་པ་དེ་པད་མ་
ཆེན་པོ་ཁ་ཕྱེ་བ་བཙུམ་པ་ལྟར་མེ་བཅུས་བསྲེག་ཅིང་འཚེད་དོ། །དེ་ནས་ཡང༌། ལྕགས་ལེབ་མེ་རབ་ཏུ་འབར་བ། ཆུ་ཞིང་དཔག་ཚད་ལྔ་པ་དེ་ཁྱེར་ནས །བསླུ་བར་བྱེད་པ་དེ་ཡོངས་སུ་བཀྲིས་ཅིང་དུ་མར་སྐོལ་བར་འགྱུར་རོ།
བཅུ་དྲུག་པ། གང་གི་འཕགས་པའི་གང་ཟག་མི་གནས་པར་བྱ་སྙམ་ནས། སངས་རྒྱས་ཀྱི་གཙུག་ལག་ཁང་འཇིག་པར་བྱེད་དེ། སངས་རྒྱས་ཀྱི་གསུང་རབ་ཡི་གེར་བྲིས་པ་འབྱེད་དམ། ཀླན་ཀ་བཙལ་བའི་ཕྱིར་མཁས་པ་
དག་ལ་ཆོས་ཉན་ནས། འདིས་ཆོས་མི་ཤེས་འདུག་ཟེར་ནས། ཆོས་འདུལ་བ་དེ་ལ་འཇུག་པར་མི་བྱེད་པའི་སྟེང་དུ། ཆོས་དང་གང་ཟག་ལ། ཡོངས་སུ་མི་སྙན་པའི་ཚིག་བརྗོད་ཅིང༌། ཡང་ཡང་དུ་དེ་ལྟར་བྱས་ན། མནར་

མེད་ཀྱི་འཁོར་དམྱལ་མེས་བསྲེག་པ་བྱ་བར་སྐྱེ་སྟེ་དེ་དམྱལ་བ་ཐམས་ཅད་ཀྱི་སྡུག་བསྔལ་ཅི་ཡོད་དེ་ཐམས་ཅད་བཅུ་འགྱུར་འབྱུང་ངོ༌། །དེ་གཤིན་རྗེའི་མི་རྣམས་ཀྱིས་ལག་ན་ཐོ་བ་ཐོགས་པར་བསྲེག་པར་བྱེད། དུག་གི་མེ་
ཆེན་པོས་ཀྱང་བསྲེག་པར་བྱེད་པ་ན་སྙིང་རྗེའི་སྐད་དུ་ངུ་བའི་ཚེ། གཤིན་རྗེའི་སྐྱེས་བུ་རྣམས་ཀྱིས་སྨྲས་པ། གླེན་པ་དམ་པའི་ཆོས་འཇིག་པ། །རྨོངས་པའི་ཤུགས་ཀྱིས་ཐམས་ཅད་དུ། །བསྲེག་པའི་དུག་གིས་མྱོས་པ་དག
དོན་མེད་ཅི་ཞིག་ཡོངས་སུ་སྨྲེ། །སྡིག་པ་བྱེད་ཚེ་བདེ་བ་ནི། །བཟློག་ན་མེ་དང་འདྲ་བ་ཡིན། །མི་འདོད་མི་ཕན་སྡང་བའམ །རྣམ་པར་སྨིན་པ་སྡུག་བསྔལ་ཚ། །གཏི་མུག་ཞགས་པའི་དབང་སོང་བས། །ལོངས་སྤྱོད་ཀྱིས་
80I
སྡིག་རྟག་ཏུ་བྱས། །སྡིག་དང་བཅས་པའི་ལས་བྱས་པས། །བྱིས་པ་དོན་མེད་ཅི་ཞིག་ངུ༌། །གཏན་ཚིག་ལྡན་པའི་ཚིག་རྣམས་ཀྱིས། དེ་ལ་བསྒོས་ནས་གཤིན་རྗེའི་མིས། །མདུང་ཤིང་ཐོ་བ་ཐོགས་ནས་སུ། །དེ་ནས་ཁྲོ་ཞིང་
རྔམ་པར་འགྱུར། །ཅེས་པའི་ཚིག་བརྗོད་ཅིང་ལོ་འབུམ་ཕྲག་དུ་མར་གནོད་པ་བྱེད་པར་འགྱུར་རོ། །བརྒྱད་པ་ཚེ་ཚད་ནི། འདི་རྣམས་ཀྱི་ཚེ་ནི་བར་བསྐལ་གཅིག་ཡིན་སྟེ། གོང་བཞིན་བསྒྲེས་ན་མི་ལོ་ནི། བྱེ་བ་བྱེ་བ་སུམ་ཁྲི་
དང༌། བྱེ་བ་སུམ་སྟོང་དགུ་བརྒྱ་བདུན་བཅུ་དང༌། བྱེ་བ་ས་ཡ་ཕྲག་བརྒྱད་དང༌། ཡང་བྱེ་བ་དྲུག་འབུམ་ཉི་ཁྲི་བཞི་སྟོང་ཡིན་ནོ། །སྡུག་བསྔལ་དཔག་མེད་མྱོང་བར་འགྱུར་རོ། །དགུ་པ། ཆོས་སྤང་བའི་སྡུག་བསྔལ་ནི། ཆོས་་

།སྤོང་བའི་ལས་ནི་ཉེ་བར་བསགས་ན་བསྐལ་པ་ཆེན་པོ་ཉི་ཤུར་དམྱལ་བར་བསྲེག་པར་འགྱུར་བར་བཅོམ་ལྡན་འདས་ཀྱིས་གསུངས་སོ། །བཅུ་པ། དེ་ལ་བཟློག་པར་གདམས་པ་ནི། མི་
དགེ་བས་དམྱལ་བར་སྐྱེས་ན་སྡུག་བསྔལ་ཆེན་པོ་དེ་ལྟ་བུ་ཡོད་པ་དེ་བས། དགེ་བ་བཅུ་བསྒྲུབ་པའི་བརྩོན་འགྲུས་ཀྱི་དད་པ་དུ་མ་ཡིས་ཉོན་མོངས་པ་རྣམ་པར་འཇོམས་པ་དང་མི་དགེ་བ་སྤོང་བ་ལ་བརྩོན་འགྲུས་བསྐྱེད་པར་
གྱིས་ལ། ཡང་དག་པའི་ལྟ་བ་ལ་རབ་ཏུ་ཞུགས་པར་གྱིས་དང༌། དགེ་བ་ལ་ཞུགས་པ་དེའི་ཚེ། འདོད་གཟུགས་ཀྱི་ལྷ་རྣམས་ཀྱི་བསྟོད་པ་དང༌། བསྔགས་པ་བརྗོད་ཤིང༌། འཁོར་བ་ལ་ཡིད་ངེས་པར་འབྱུང་བ་འཐོབ་པར་
མ
འགྱུར་རོ། །དགུ་པ། གྲང་དམྱལ་བ་བརྒྱད་བཤད་པ་ནི་དོན་བཞི་སྟེ། མིང། རྒྱུ་། གནས། ཚེ་ཚད་དོ། །དང་པོ་ནི། ཚ་བའི་དམྱལ་བ་བརྒྱད་པོ་བཤད་པ་དེ་ལས་གཞན་པའི་གྲང་བའི་དམྱལ་བ་བརྒྱད་ནི། ཆུ་བུར་ཅན་དང༌།
ཆུ་བུར་རྡོལ་པ་ཅན་དང༌། སོ་ཐམ་ཐམ་པ་དང༌། །ཨ་ཆུ་ཟེར་བ་དང༌། ཀྱེ་ཧུད་ཟེར་བ་དང་། པད་མ་ལྟར་གས་པ་དང༌། ཨུཏྤལ་ལྟར་གས་པ་དང༌། པད་མ་ཆེན་པོ་ལྟར་གས་པའོ། །གཉིས་པ་རྒྱུ་ནི། དེ་རྣམས་ཀྱང་རྒྱུ་མི་དགེ་
སྤྱད་པས། ལས་དང་རྗེས་སུ་མཐུན་པར། །གཤིན་རྗེའི་སྐྱེས་བུ་རྣམས་ཀྱིས་གྲང་བའི་རིགས་སྣ་ཚོགས་ཀྱིས། དམྱལ་བ་པ་གཞན་རྣམས་ཀྱི་ལུས་ལ་སྡུག་བསྔལ་སྣ་ཚོགས་ཀྱིས་གནོད་པ་བྱེད་དེ། འདི་གྲངས་ཀྱིས་མི་ལང་་

ངོ་༑ །གནས་ནི་ཚ་བའི་དམྱལ་བ་བརྒྱད་པོའི་བྱང་ཕྱོགས་སུ་གནས་ཏེ། ཡང་སོས་ཀྱི་བྱང་ཕྱོགས་སུ། ཆུ་བུར་ཅན་ལ་སོགས་པ་ཚ་དམྱལ་རེ་རེའི་བྱང་ཕྱོགས་སུ། གྲང་དམྱལ་རེ་རེ་རིམ་པ་བཞིན་གནས་སོ། །ཚེ་ཚད་ནི་མ་ག་
དྷའི་ཏིལ་འཁལ་བརྒྱད་ཅུ་སྦྱང་བ་གཅིག་གི་ནང་དུ་བླུག་པ་དེ། དཔེར་ན་སྐྱེས་བུ་རྒས་པ་དང་ཤི་བ་མེད་པ་གཅིག་གིས་མི་ཡི་ལོ་བརྒྱ་རེ་ཐོལ་རྩ་ཏིལ་འབྲུ་རེ་རེ་བཏོན་དེ། སྤྱང་བ་གང་པོ་ནི་ཟད་ཙ་ན་གྲང་བའི་དམྱལ་བའི་
རྒྱུད་ཐུང་ཤོས་ཆུ་བུར་ཅན་གྱི་ཚེ་ཚད་ཡིན་ཏེ། གཞན་རྣམས་ནི་ཚེ་ཚད་ཉི་ཤུར་འགྱུར་ཏེ། ཏིལ་སྦྱང་བ། ཉི་ཤུ་དང༌། བཞི་བཅུ་དང༌། དྲུག་ཅུ་དང༌། བརྒྱད་ཅུ་དང༌། བརྒྱ་དང༌། བརྒྱ་ཉི་ཤུ་དང༌། བརྒྱ་བཞི་བཅུ་རིམ་བཞིན་
ཐུབ་བོ།།དེ་རྣམས་ནི་སྲེད་པ་དང་བཅས་པས་གཞན་ལ་གནོད་པ་བྱས་པའི་ལས་ངན་གྱི་དབང་གིས་སྐྱེ་བ་ཡིན་ནོ། །བཅུ་པ། ཉེ་ཚེ་བ་ལ་གསུམ་ལས། གནས་ནི་ཉི་ཚེ་བ་ཞེས་བྱ་བའི་དམྱལ་བ་པ་རྣམས་ནི། འཛམ་བུའི་
གླིང་གི་ཁྲོད་དང༌། མུ་ཁྱུད་དང༌། གླིང་བར་གྱི་མུན་པ་ལ་སོགས་པ་རྣམས་སུ་གནས་སོ། །ལས་ནི་སྔ་མ་གྲང་དམྱལ་དང་མཚུངས་པ་ལ། དེ་ཡང་ཅུང་ཟད་དགེ་བ་དང་འདྲེས་པས་སྲེད་པ་དང་བཅས་པས་གཞན་ལ་གནོད་པ་
བྱས་པ་ལས་བྱུང་བ་ཡིན་ནོ་སྡུག་བསྔལ་ནི་ལ་ལ་ནི་ཉིན་པར་བདེ་བ་ཅུང་ཟད་དང་ལྡན་ལ། མཚན་མོ་ནི་གནོད་པ་སྣ་ཚོགས་ཀྱིས་ལུས་གཙེ་བར་འགྱུར་རོ། །དེ་བཞིན་དུ་གཞན་ལ་ལ་ནི་ཉིན་པར་ནི་གཞན་གྱིས་རང་གསོད་

།ཅིང་སྡུག་བསྔལ་ཆེན་པོ་འབྱུང་སྟེ། མཚན་མོ་ནི་ལྷའི་བུ་མོ་རྣམས་དང་ལྷན་ཅིག་བརྩེ་བ་དང༌། དེ་ལ་སོགས་པ་སྡུག་བསྔལ་དཔག་ཏུ་མེད་པ་ཡོད་དོ།།བཅུ་གཅིག་པ་སྐྱེ་གནས་ཀྱི་དོན་བསྡུ་
བ་ནི་མནར་མེད་པའི་དམྱལ་བ་མ་གཏོགས་པའི་དམྱལ་བ་གཞན་རྣམས། ཕལ་ཆེར་ཞག་བདུན་ནས་སྐྱེ་བ་ཡིན་ཏེ། མནར་མེད་དུ་སྐྱེ་བ་ལ་ནི་བར་དོ་མེད་དེ་རྫུས་སྐྱེས་པ་ཡིན་ནོ། །ལེའུ་གཉིས་པའི་འགྲེལ་པའོ།
✖ དྭགས་ལ་བརྒྱད་དེ། མདོར་བསྟན་པ་དང༌། གནས་དང༌། གཤིན་རྗེའི་རྒྱལ་པོ་དང༌། རིགས་སུམ་ཅུ་རྩ་དྲུག་མདོར་བསྟན་པ་དང༌། རྒྱུ་འབྲས་རྒྱས་པར་བཤད་པ་དང༌། སྐྱེ་གནས་དང༌། སྲིད་པ་གཞན་གྱི་རྒྱུ་མཐུན། སྲེད་
པའི་བྱེད་ལས་དཔེ་དང་བཅས་པའོ །དང་པོ་ནི་མི་དགེ་བ་ཆེར་སྤྱད་ན་དམྱལ་བར་སྔར་བཤད་པ་བཞིན་སྐྱེ་ལ། དེ་ནས་ཡང་ཕྲག་དོག་དང་སེར་སྣའི་དབང་དང༌། རྙེད་པ་བཞིན་པས་ཟིལ་གྱིས་ནོན་པས་སྦྱིན་པ་མ་བྱིན་
ཚུལ་ཁྲིམས་མ་བསྲུངས་ཅིང་མི་དགེ་བའི་ལས་འབྲིང་དུ་མངོན་པར་འདུ་བྱས་པ་དེ་ནི་ཡི་དྭགས་སུ་སྐྱེ་སྟེ། ཡི་དྭགས་ཕལ་ཆེར། ཡི་དྭགས་མོར་སྐྱེ་བར་འགྱུར་རོ། ཡི་དྭགས་གི་རིགས་ལ་གཉིས་ཡོད་དེ། ཁ་འཐོར་བ་དང༌།
ཡི་དྭགས་ཀྱི་གནས་ན་གནས་པའོ། །གཉིས་པ་ནི་ཡི་དྭགས་ཀྱི་གནས་ནི་སའི་འོག་དཔག་ཚད་ལྔ་བརྒྱ་ན་གནས་སོ། །གསུམ་པ་ནི་དེ་ལ་གཤིན་རྗེའི་རྒྱལ་པོ་ནི་དྲག་པོའི་ལས་དང་འདྲེས་མ་ལས་བྱུང་བ་ཡིན་ཞིང༌། ལས་

དཀར་ནག་བསྒྲོགས་པར་བྱེད་པ་ཡིན་ནོ། །བཞི་པ་རིགས་མདོར་བསྟན་པ་ནི་ཡི་དྭགས་ཀྱི་རིགས་ལ་ནི་སྤྱིར་དཔག་དུ་མེད་པ་ཡོད་ཀྱང་མདོར་བསྡུས་ན་རིགས་སུམ་ཅུ་རྩ་དྲུག་ཡོད་དེ། ལས་རྒྱུ་འབྲས་དང་བཅས་པ་རྣམ་
པར་དབྱེ་བར་བྱའོ། །ལྔ་པ་རྒྱུ་འབྲས་རྒྱས་པ་ལ། སུམ་ཅུ་རྩ་དྲུག་ཡོད་པའི་དང་པོ་ལྟོ་ཁུག་ནི་ཟས་ནོར་འདོད་པས་སྙིང་རྗེ་མེད་ཅིང་ཆགས་པའི་དབང་གིས་སྲོག་གཅོད་ནས་ནོར་བསོག་པ་དང༌།ནོར་རྫས་བཅོལ་བ་བཅབ་
སྟེ་འཕྲོག་པ་དང་དེ་གཉིས་ནི། ལྟོ་ཁུག་ཞེས་བྱ་བའི་ཡི་དྭགས་སུ་འགྱུར་ཏེ། །མུན་པའི་ནང་དུ་སྟེང་འོག་གཉིས་ནས་རི་ཆེན་པོ་གཉིས་ཀྱིས་རང་གི་ལུས་དཔག་ཚད་ཙམ་ཡོད་པ་དེ་ལེབ་ལེབ་པོར་བྱས་ཞིང་། བཀྲེས་སྐོམ་
!།གྱིས་གདུངས་པས་མེའི་མདག་མ་ཟ་བས་སྡུག་བསྔལ་བར་འགྱུར་རོ། །ཞིང་ཚལ་གྱི་ཤིང་བསྲེག་པ་བཞིན་དུ་བསྲེག་པར་ཡང་འགྱུར་རོ། །གཉིས་པ་ཁ་ཁབ་འདྲ་ནི་ནོར་རྫས་ཀྱི་ཕྱིར་མི་གསོད་པའི་གཤེད་མ་བྱེད་པ་དང་
སེར་སྣ་དང་ཕྲག་དོག་གིས་སྦྱིན་པ་བྱེད་པ་མེད་པ་དང༌། སྐྱེས་པས་དགེ་སྦྱོང་དང་བྲམ་ཟེ་དག་ལ་ཟན་སྦྱིན་ནོ་ཞེས་ཁས་བླངས་ལ། བུད་མེད་སེར་སྣས་མངོན་པར་ཟིན་པ་དེས། བཟའ་བ་དང༌། བཅའ་བ་ཡོད་བཞིན་དུ།
དག་སྦྱོང་བྲམ་ཟེ་ལ་སྦྱིན་རྒྱུ་ག་ལ་ཡོད་ཅེས་ཁྱིམ་ཐབས་ལ་སྟེར་རྒྱུ་་མི་བཅོལ་བ་དང་དེ་རྣམས་ནི། ཁ་ཁབ་འདྲ་བྱ་བའི་ཡི་དྭགས་ཀྱི་ནང་དུ་སྐྱེ་སྟེ། ཁ་ནི་ཁབ་མིག་བས་དོག །མིད་པ་ནི་རྟ་རྔ་བཞིན་ཕྲ། ལྟོ་བ་ནི་རི་རབ་ཀྱི་

།ཁོག་པ་བཞིན་ཆེ། རྐང་ལག་ནི་ཉག་མ་བཞིན་ཕྲ། རྟག་ཏུ་བཀྲེས་པ་དང་སྐོམ་པས་ཉེན་པས་མེ་མདག་ཟ་བར་འགྱུར་རོ། །བུད་མེད་ཕལ་ཆེར་ནི་སེམས་ཆུང་ཞིང་སེམས་ཡང་བ་ཡིན་
པས་དེའི་དབང་གིས་ཕྲག་དོག་དང༌། སེར་སྣ་ཆེ་བས་གཞན་ལ་སྦྱིན་པ་རང་གིས་ཀྱང་མི་གཏོང༌། གཞན་གྱིས་གཏོང་བ་ལ་ཡང་གེག་པ་ཡིན་པས། བུད་མེད་ཕལ་ཆེ་བ་ལས་ངན་གྱི་དབང་གི་ཡི་དྭགས་ཀྱི་ནང་དུ་རྫུས་སྟེ་སྐྱེ་
ནས་ཡི་དྭགས་མོར་འགྱུར་ནས་ཡང་དེ་ལ་ཡི་དྭགས་མང་པོ་སྐྱེ་བར་འགྱུར་རོ། །རྒྱ་ལ་དེ་ལས་ཐར་ཡང་བྱ་ཁུག་ཏ་མོར་སྐྱེས་ནས་བཀྲེས་སྐོམ་གྱི་སྡུག་བསྔལ་གྱིས་གདུངས་པར་འགྱུར་རོ། །གསུམ་པ་ཡིད་སྐྱུག་པ་ཟ་བ་ནི་
བུད་མེད་གང་གིས་བཟའ་བ་དང་བཅའ་བ་ལ་ཆགས་བདག་ཉིད་ཟ་ཞིང་། ཁྱིམ་ཐབས་དང་། བུ་དང་བུ་མོ་ལ་མི་སྟེར་ཞིང་གནོད་པ་བྱེད་ན་དེ་ནི་ཡི་དྭགས་སྐྱུག་པ་ཟ་བའི་ནང་དུ་སྐྱེ་སྟེ། ལུས་ཆེན་པོ་དཔག་ཚད་ཕྱེད་ཡོད་པ་
བཀྲེས་སྐོམ་གྱིས་གདུང་ནས་ཉོན་མོངས་ཤིང་ཡོད་པའི་སྟེང་དུ་དགོན་པ་ཆེན་པོ་གཅིག་ཏུ་པུ་བཙའ་བ་ལ་རྒྱུག་ཅིང༌། ཆོ་ངེས་འདེབས་ངུ་ཞིང་སྨྲེ་སྔགས་འདོན་ཞིང༌། སྐྱུག་པ་ཟ་བས་སྲོག་ཅུང་ཟད་འཚོ་བར་འགྱུར་རོ། །བཞི་
པ་ཡི་དྭགས་གཤང་ཟ་ནི་བུད་མེད་གང་ཞིག་སྦྱིན་པ་དང་བྲལ་ཞིང༌། དགེ་སྦྱོང་དང་བྲམ་ཟེ་དག་ལ་ཕུལ་བའི་སྦྱིན་པའམ་ཁ་ཟས་ཀྱི་ཕུད་དེ་ཟོས་ནས་ལྷག་མར་བྱས་ནས་བྱིན་ཏེ། དགེ་སྦྱོང་དེས་གཙང་མ་ཡིན་ཉམས་ནས་

ཟོས་ན ཡི་དྭགས་གཤང་བ་ཟ་བ་བྱ་བའི་ནང་དུ་སྐྱེ་བར་འགྱུར་ཏེ། བཀྲེས་པ་དང་སྐོམ་པས་གདུངས་པས་ཟས་བཙལ་ཡང་མི་རྙེད། བརྒྱ་ལ། གཤང་བ་མི་གཙང་བ་ཅུང་ཞིག་རྙེད་ན་ཡང་། སྲིན་བུ་ཞུན་ཤིང་ཟོས་ལ་བུ་གར་
བྱས་པ་ངན་ངོན་ཅུང་ཟད་ཙམ་ཞིག་ལས་མི་རྙེད། དེ་ཟ་ཡང་ཚིམ་བར་མི་འགྱུར་ཞིང༌། བཀྲེས་པ་དང་སྐོམ་པས་ཉོན་མོངས་པར་འགྱུར་རོ། །ལྔ་པ་བསམ་འཚོ་ནི་སྐྱེས་པའམ་བུད་མེད་སེམས་སེར་སྣས་བཅིང་བ་དག་གིས།
ཁ་ཟས་མ་བྱིན་པས་སྲོག་ཆགས་བསད་པ་དང་གནོད་པ་བྱས་པས་རྒྱུ་དེས། བསམ་པས་འཚོ་བ་ཞེས་བྱ་བའི་ཡི་དྭགས་སུ་སྐྱེ་བར་འགྱུར་ཏེ། དེ་ནི་ཁ་ཟས་མེད་པས་བཀྲེས་པ་དང་སྐོམ་པས་གདུང་བ་དང༌། ལུས་ཕྱི་ནང་
ཀུན་ལ་མེ་འབར་བ་ནི་ཤིང་ཁོང་སྟོང་གི་ནང་དུ་མེ་སྦར་ན་ཕྱི་ནང་ཀུན་བསྲེག་པ་བཞིན་བསྲེག་ཅིང་གདུངས་ཀྱང༌། རྒྱ་མཚོའང་སྐམ་པར་འགྱུར་ནས་བཏུང་བ་མེད་པས་ཁ་ནས་མེ་འབར་བར་འགྱུར་རོ། །དྲུག་པ་ཟས་ཀྱི་དྲི་
ཟ་ནི་ཆགས་པ་དང་སྲེད་པ་དང་ལྡན་པའི་མི་གང་གིས། ཟ་བ་དང་བཏུང་བ་མང་པོ་བསྡུས་ནས། མི་མང་པོའི་ནང་དུ་འདུག་ནས་བདག་ཉིད་གཅིག་པུ་ཟ་བར་བྱེད་ཅིང་། མདུན་དུ་ཡོད་པའི་བུ་དང་ཆུང་མ་ལ་སོགས་པ་ཟས་
་ལ་ཟ་བར་འདོད་ཀྱང་ཅུང་ཟད་ཀྱང་མི་སྟེར་ཅིང༌། གཞན་མདུན་ན་ཡོད་པ་དག་ལ་ཟས་དེའི་དྲི་ཙམ་ཞིག་ལ་སྣོམ་པར་བྱེད་དུ་འཇུག་ན། དྲི་ཟ་བའི་ཡི་དྭགས་ཉིད་དུ་སྐྱེ་སྟེ བཀྲེས་པ་དང་སྐོམ་པས་ཉེན་ཀྱང་ཟས་ཅུང་

། ཟད་ཙམ་ཡང་མི་རྙེད་དེ། །ལ་ལ་ནི་ཡོན་བདག་དད་པ་ཅན་གྱིས་དད་པས་བདུག་སྤོས་དྲི་ཞིམ་པོ་བདུག་པ་དེའི་དྲི་དེ་སྣོམ་པས་འཚོའོ། ལ་ལ་ནི་ནད་པའི་ཕྱིར་ཀུན་དགའ་ར་བ་ལ་ཕུལ་
བའི་སྤོས་ཀྱི་དྲི་སྣོམ་པས་འཚོའོ། །བདུན་པ་ཆོས་ཟ་བའི་ཡི་དྭགས་ནི་ཆོས་ལ་རང་ཡང་དད་པ་མེད་ཅིང་། ཕ་རོལ་པོར་ཕན་པའི་བསམ་པ་མེད་པའི་སྟེང་ཕ་རོལ་གྱི་སྐྱོན་བརྗོད་པ་དང༌། རང་ལ་བཟའ་བར་འགྱུར་བ་ཁོ་ནའི་
ཕྱིར་འཇིག་རྟེན་རྒྱལ་པོའི་བསྟན་ཆོས་ལ་སོགས་པ་རྣམས། རང་གི་འདོད་པ་ནང་པས་སྟོན་ཅིང་རྙེད་པ་རྣམས་སེར་སྣས་སྦྱིན་པར་མི་བྱེད་ཅིང༌། བསོག་པ་འབའ་ཞིག་བྱེད་ན། ཆོས་ཀྱི་སྦྱིན་པ་ཟ་བའི་ཡི་དྭགས་སུ་སྐྱེས་
t
ནས། རི་ཡི་ཡུལ་དུ་རྒྱུག་ཅིང༌། བཀྲེས་པ་དང་སྐོམ་པས་གདུང་ཤིང་ངུ་སྐད་འབྱིན་ལུས་སྐམ་ཤིང་ཆར་སྤྲིན་ལྟར་གནག་པ་པགས་པ་དང་རུས་པ་རྩ་རྒྱུས་སྦྲེལ་བ་ཙམ་དུ་གནས། མིག་གཏིང་ཁུང་དུ་སོང་ཞིང་མིག་མཆི་མ་
ནས།
གཡོག་པ། ལུས་སྐྲུ་རིང་པོས་ཁེབ་པའི་གསེབ་དུ། སྦྲང་བུ་དང༌། ཤ་སྦྲང་དང༌། སྲོག་ཆགས་མོར་ཀོ་ཏ་རྣམས་ཞུགས་ནས་ཟ་བ་ན། ཕྱོགས་ཐམས་ཅད་དུ་རྒྱུག་པ་ན། དགེ་འདུན་གྱི་གཙུག་ལག་ཁང་དུ་ཚེ་གཅིག་ལ་གནོད་
སྦྱིན་ལ་བྱིན་པའི་རྙེད་པ་དང༌། དགེ་འདུན་གྱིས་ཆོས་ཀྱི་སྦྱིན་པ་བྱིན་པས་མགུ་ནས་ཚིམ་པ་དང༌། སྲོག་འཚོ་བར་བྱེད་དོ།།བརྒྱད་པ་ཆུ་ཐུང་བ་ནི། འདོད་ཆགས་དང༌། སེར་སྣ་དང་ལྡན་བའི་མི་དག །བུ་རམ་གྱི་ཆང་ངམ།

རྒུན་ཆང་ངམ། སྦྱར་བའི་ཆང་གང་ཡང་རུང་བ་དེ། ཆང་ཉོ་ཞིང་འཐུང་འདོད་པ་དེ་ལ་ཆང་ལ་ཆུ་བསྲེས་ནས་འཚོང་ནས་ཕ་རོལ་པོ་བྲིད་ནས །མི་ཁུགས་པའི་རིན་ཆེན་པོ་བླང་ནས་སེར་སྣས་སྦྱིན་པ་མ་བྱིན། ཆོས་མི་ཉན་
ཆོས་མི་སྤྱོད་ན། ཡི་དྭགས་ཆུ་འཐུང་བྱ་བར་སྐྱེ་སྟེ། མདོག་བུང་བ་དང་སོལ་བ་ལྟར་ནི་གནག །ཡན་ལག་ཐམས་ཅད་སྲ་ལ་ཚེ་མ་བཞིན་དུ་ནི་རྩུབ། །ལུས་ས་འཁྲིག་ཅིང་ཁ་གདོང་སྐྲ་རིང་པོས་མུན་པ་བཞིན་དུ་ཁེབ། ཆུ་མེད་
པའི་རི་བྲག་དང་འབྲོག་དགོན་རྣམས་སུ་འཁྱམ་པ་བཀྲེས་པ་དང་སྐོམ་པའི་མེས་ནི་གདུང༌། །བརྒྱ་ལ་ཆུ་ལ་ཉེ་བ་ན། ཆུ་ལ་འབོག་ཅིང་རྒལ་བའི་རྐང་པ་ཆུ་ཡི་ཟེར་མ་གཏོར་བའི་ཐིག་པ་དང༌། ཆོས་སྤྱོད་པ་གང་དག་ཆུ་
911
འགྲམ་དུ་ཆུར་འདོར་ནས་གང་སྐོམ་པ་དག་ལ་སྦྱིན་ནོ་ཞེས་བྱས་པ་དེ་དག་ལས་མི་མྱོང་ཅིང་དེ་དག་གིས་སྲོག་འཚོ་བར་བྱེད་ཅིང༌། གཞན་གྱི་མ་བྱིན་པར་ཆུ་འགྲམ་དུ་ཆུ་འཐུང་ན། །ཆུའི་རྒྱུན་སྲུང་བའི་ཡི་དྭགས་རྣམས་ཀྱིས་
འཚེ་ཞིང༌། ལུས་བཟེ་བཟེ་བསྟོག་བསྟོག་པ་ལྟ་བུར་བྱེད་པས་སྡུག་བསྔལ་གྱིས་ཉམ་ཐག་ནས་ངུ་སྐད་འབྱིན་ཅིང་རྒྱུག་གོ །དགུ་པ་ཡི་དྭགས་ཀུན་སྟོན་ནི་ཕྲ་དོག་དང་སེར་སྣས་སེམས་བཅིང་བ་ཆགས་པ་ལ་རྐམ་པའི་མི་
དག་གིས་མཁས་ལ་དབུལ་པོ་དག་གིས་ཚོགས་ཆེན་པོས་བསྒྲུབ་པའི་ནོར་རྫས་རྣམས་ལ་རིན་ཐང་སྟེང་དུ་མ་བབ་པའི་སྒྱུ་བྱས་ནས་བྱིན་ཞིང་ཁེ་བྱེད་ཅིང་གཞན་བསླུས་པར་བྱས་ཤིང༌། དེ་ལ་དབང་པར་དག་པར་བྱེད་ཅིང་

།སྦྱིན་པ་དང་བྲལ་བར་བྱེད་ན་ཡི་དྭགས་ཀུན་སྟོན་བྱ་བར་འགྱུར་ནས། རྟག་ཏུ་བཀྲེས་པ་དང་སྐོམ་པས་ཉམ་ཐག་ནས་མཆི་མས་གདོང་ནི་གཡོག །རྐང་ལག་ནི་རྡོལ། སྒྲས་ཁ་གདོང་མུན་པ་༄༅།
ལྟར་ནི་ཁེབ། །མདོག་ཆར་སྤྲིན་ལྟར་ནི་གནག་ལུས་རྩ་གཟུགས་ལྟར་རིད་ཅིང་། །ངུ་སྐད་འབྱིན་ཅིང༌། སྨྲེ་སྔགས་འདི་ལྟར་འདོན་ཏོ། །མ་བཏབ་འབྲས་བུ་ག་ལ་འབྱུང༌། །མ་བྱིན་བདེ་བ་ག་ལ་ཡོད། །ཅེ་ལྟར་ལུས་ཅན་ལོང་
བ་ཡིས། །མིག་གིས་བལྟ་བར་ནུས་མེད་ལྟར། །སྦྱིན་དང་བྲལ་བ་དེ་འདྲ་སྟེ། ཡི་དྭགས་བདེ་བ་མི་རྙེད་དོ། །ལས་བྱས་རྣམས་ཀྱིས་བདག་ཅག་བསྲེག །བཀྲེས་དང་སྐོམ་ལས་བྱུང་བ་ཡི། །མེ་ཡིས་འདིར་ནི་ཡོངས་སུ་སྤྱད།
81
སྡུག་བསྔལ་འདི་ལས་བདག་ཅག་རྣམས། །ནམ་ཞིག་ཡོངས་སུ་ཐར་བར་འགྱུར། །ལམ་དང་ལམ་མིན་མི་ཤེས་ཤིང༌། །ལས་འབྲས་བདག་གིས་མི་ཤེས་པས། །བཀྲེས་དང་སྐོམ་ལས་བྱུང་བའི་མེ། །ཚ་བ་འབྱུང་བར་མ་
ཤེས་སོ། །ལུས་ནི་སྐྲ་ཡིས་མུན་ལྟར་ཁེབས། །པགས་པ་རྒྱུས་པའི་དྲ་བས་སྦྲེལ། །བདག་ཚོ་ཀྱི་ཧུད་སྡུག་བསྔལ་ལོ། །ཡི་དྭགས་གནས་ཆུད་ལུས་ཅན་ནི། །ཐམས་ཅད་དུ་ཡང་སྡུག་བསྔལ་ཏེ། །འདིར་ནི་སྐྱོབ་པ་གང་ཡང་
མེད། །བདག་ཅག་སྡུག་བསྔལ་ཞུགས་པར་གྱུར། །དེ་ལྟར་ངུ་སྐད་འབྱིན་ཅིང་། ཕྱོགས་ཐམས་ཅད་དུ་ཀུན་ཏུ་འཁྱམ་ཅིང་མྱ་ངན་བྱ་བའི་གནས་སུ་འགྱུར་རོ། །བཅུ་པ་མཆིལ་མ་ཟ་བ་ནི་བུད་མེད་དམ་སྐྱེས་པ་ཕྲག་དོག་སེར་

སྣས་ཟིལ་གྱིས་ནོན་པ་དག་དགེ་འདུན་ནམ། །གཞན་མཁས་པ་དག་ལ་བྱིན་པའི་སྦྱིན་པ་ཁ་ཟས་ཀྱི་ཕུད་འཇོམ་ཤིང་ལྷག་མར་བྱས་པ་ལ། །ལྷག་མར་མ་བྱས་ཞེས་སྨྲ་ཞིང༌། །དགེ་འདུན་ལ་བྱིན་ནས་དེས་བདེན་པར་དགོས་
ནས་ཟོན་པར་བྱས་ན། སྡུག་བསྔལ་མང་པོས་རབ་ཏུ་གདུངས་པའི་མཆིལ་མ་ཟ་བའི་ཡི་དྭགས་དུ་སྐྱེའོ། དེར་བཀྲེས་པ་དང་སྐོམ་པ་གདུང་པ་དེས། མཆིལ་མ་བོར་བ་ལྡན་ལྗིན་ལ་རེག་པའམ། རྩིག་པ་རིག་པའམ། །ས་ལ་
བོར་བ་དེ་དག་ཁམ་གྱིས་ལེན་ནས་ཟ་བར་བྱེད་དོ། །སྲོག་འཚོ་བའི་ཟས་ཀྱང་དེ་ཡིན་སྐྱབས་ཀྱང་དེ་ཡིན་ནོ། །བཅུ་་གཅིག་པ། ཡི་དྭགས་ཕྲེང་བ་ཟ་བ་ནི། གནོད་སེམས་ཀྱི་ཕྱིར་ནི་མ་ཡིན་ཏེ། གཙང་བར་འདོད་པའི་ཕྱིར།
སངས་རྒྱས་ལ་ཕུལ་པ་དང༌། བླ་མ་རྣམས་ཀྱི་ཕྲེང་བ་རྐུ་བར་བྱེད་ན་སེར་སྣས་ལེན་པར་བྱེད་ན། ཡི་དྭགས་ཕྲེང་བ་ཟ་བ་ཞེས་བྱ་བར་སྐྱེ་སྟེ། གཙུག་ལག་ཁང་དང་མཆོད་རྟེན་གྱི་གནས་སྲུང་བའི་འཇིག་རྟེན་ན་གནོད་སྦྱིན་དུ་
གྲགས་པ། མཐུ་ཆེ་བ། དབང་ཆེ་བར་འགྱུར་རོ། ལེགས་པ། ཉེས་པར་བྱས་པའི་རྨི་ལམ་དག་སྟོན་ནུས་པར་འགྱུར་རོ། །ཕྲེང་བ་མང་པོ་ཐོབ་ན་དགའ་བར་འགྱུར་ཞིང༌། བཀྲེས་སྐོམ་གྱིས་གདུང་བར་མི་འགྱུར་རོ་འཇིག་
རྟེན་གྱིས་ཀྱང་བསྟོད་ལ་དེས་ཁོ་དགའ་བར་འགྱུར་རོ། བཅུ་གཉིས་པ་ཡི་དྭགས་ཁྲག་ཟ་བྱ་བ་ནི་མི་གང་ལ་ལས་ལུས་རྟན་པའི་ཕྱིར། ཤ་ཁྲག་འཐུང་བ་ལ་དགའ་ཞིང་སྲེད་པ། གཏུམ་པ་ཕྲག་དོག་དང་སེར་སྣས་མངོན་པར་

།ཉམས་པ། བུ་དང་ཆུང་མ་བསླུ་ཞིང་གསོད་པར་བྱེད་ན། ཁྲག་ཟ་བའི་ཡི་དྭགས་དུ་སྐྱེ་སྟེ། ལས་དེ་ཉིད་ཀྱིས་བསྐྱེད་པའི་ཡུལ་དུ་སྐྱེས་ཏེ། དེ་ལ་མི་དག་འདི་གནོད་སྦྱིན་རྫུ་འཕྲུལ་ཆེན་པོ་ཞིག་
ཡིན་ཞེས་བརྗོད་ནས། ཤ་ཁྲག་གི་གཏོར་མས་མཆོད་པར་བྱེད་དེ། དེ་ཕྱིར་ཞིང་ཁྲག་གིས་མྱོས་ནས་མི་དག་ལ་གནོད་པར་བྱེད་ཅིང༌། ཡི་དྭགས་རྫུ་འཕྲུལ་ཆེན་པོ་ཞེས་སྔར་བྱས་པའི་ལས་ནི་སོ་སོར་འབྲེལ་བར་འཁོར་བ་
ན་འཁྱམ་པར་འགྱུར་རོ། བཅུ་གསུམ་པ་ཡི་དྭགས་ཤ་ཟ་ནི་སེར་སྣས་འཆིངས་པའི་མི་དག་གིས། དུད་འགྲོ་ཤི་བའི་ཤ་རིང་ཐང་ལ་གཡོ་བྱེད་ཅིང་རིན་ཆེན་པོར་བཙོང་ནས་ཁེ་བྱེད་ཅིང༌། ཚེར་མ་ལྟ་བུའི་སྦྱིན་པ་ཅུང་ཟད་ધ્ર
6II
སྟེར་ན། བཞི་མདོའམ། ཚོང་དུས་སམ། ལམ་སྲང་ངམ། གྲོང་ཁྱེར་རམ། གཙུག་ལག་ཁང་ངམ་དེ་རྣམས་ལ་གནས་པའི་ཡི་དྭགས་ཤ་ཟ་བྱ་བའི་གནོད་སྦྱིན་ཡི་དྭགས་རྫུ་འཕྲུལ་ཆེ་བ་གཏུག་པོར་འགྱུར་རོ། །དེ་ལ་མི་ཕལ་
Ln
༧ ]པ་དག་གིས། མ་ཧེ། རི་དྭགས། སྦྲུལ། ལུག་ལ་སོགས་པའི་སྲོག་བཅད་ནས་ཤས་ཚིམ་པར་བྱེད་དོ། །བཅུ་བཞི་པ་ཡི་དྭགས་བདུག་པ་ཟ་ནི་མི་གང་གིས་དཀོན་མཆོག་གསུམ་ལ་དད་པ་མེད་པ་གུས་པར་མི་བྱེད་པའི་མི་ལ་
ལ་དག་གིས། གཞན་གྱི་ངོ་སྲུང་བའི་ཕྱིར། བདུག་སྤོས་བཟང་པོ་སེར་སྣས་བསྐུང་ནས་བདུག་སྤོས་ངན་པ་དཀོན་མཆོག་གསུམ་ལ་ཕུལ་ན། བདུག་པ་ཟ་བའི་ཡི་དྭགས་སུ་འགྱུར་ཏེ། གནོད་སྦྱིན་གྱི་གནས་སམ། བཞི་

མདོའམ། ལམ་ཆེན་ནམ། སྲང་ངམ། གཙུག་ལག་ཁང་ངམ། ཀུ་དགའ་ར་བའམ སྐྱེད་མོས་ཚལ་ལམ། ལམ་གྱི་ཞིའམ་མདོར་རམ། ཕུག་ཤུ་དག་ཏུ། ཨ་གུ་ནག་པོའི་བདུག་སྤོས་ཀྱིས་མྱོང་ཤིང༌། སྐྱེ་བོ་ཀུན་གྱིས་ཕྱག་བྱ་
བར་འགྱུར་རོ། །སེམས་དང་རྫས་ཀྱི་ཡོན་ཏན་མ་ཡིན་ཏེ། ཞིང་བཟང་བའི་ཕྱིར་ཡིན་ནོ། །བཅོ་ལྔ་པ་ཡི་དྭགས་དྲག་ཤུལ་སྤྱོད་པ་ནི་སེར་སྣའི་དབང་དུ་སོང་བ་དགེ་སྦྱོང་ལྟར་འཆོས་པ་ཚུལ་ཁྲིམས་འཆལ་བ་ཞིག་གིས། དགེ་
སྦྱོང་གཞན་ལ་སྙད་བདགས་ནས། དགེ་སྦྱོང་གཅིག་ནད་ཚབ་པོ་ཆེས་ཐེབས་པས། སྦྱིན་བདག་ཁྱོད་ཀྱིས་ན་བའི་གསོ་སྨན་གྱི་ཡོ་བྱད་དག་བྱིན་ཅིག་ཅེས་སྨྲས་ནས་བླངས་ཏེ། བདག་ཉིད་ཀྱིས་ཟ་བར་བྱེད། སྔགས་བསྒྲུབ་
20
ཅིང་ནོར་འདོད་པའི་ཕྱིར། ཚུལ་སྣ་ཚོགས་བཟུང་ནས་སྦྱིན་བདག་རྣམས་བསླུ་བར་བྱེད་ན། ཡི་དྭགས་དྲག་ཤུལ་སྤྱོད་པར་སྐྱེས་ཏེ། བཀྲེས་པ་དང་སྐོམ་པས་གདུངས་པས་ཁ་ཟས་ལྡན་ལྗིནམི་གཙང་བ་ཟ་བར་འགྱུར་རོ། དེ་
ནི་གནོད་སྦྱིན་མཐུ་ཆེན་པོ་དང་ལྡན་པར་འགྱུར་ཏེ། མཆོད་ཅིང་བསྟོད་ནས་སླད་ན་གཞན་ལ་གནོད་པ་བྱེད་པར་འགྱུར་རོ། །ཤི་ན་ཡང་སྲེད་པས་བསླུས་ནས་ལས་དང་རྗེས་སུ་འབྲེང་བས་འཁོར་བ་ན་འཁྱམ་མོ། བཅུ་དྲུག་
པ་ཡི་དྭགས་གླགས་ལྟ་བ་ནི། ཕྲག་དོག་དང་སེར་སྣས་ཟིལ་གྱིས་ནོན་པ་དག་གིས་གཞན་གྱི་ནོར་རྫས་ལ་ཆགས་པ་སྐྱེས་ནས་ནོར་གྱི་ཕྱིར། གཡོ་ཐབས་སྣ་ཚོགས་ཀྱིས་བྲེང་ཅིང་གླག་བལྟས་ནས། ནོར་འཛོམ་ནས་སྦྱིན་པ་

།མི་གཏོང༌། མཁས་པ་ལ་ལྷུར་མི་བྱེད་ན། ཡི་དྭགས་གླག་ལྟ་བར་སྐྱེས་ཏེ། བཀྲེས་སྐོམ་གྱིས་སྡུག་བསྔལ་ཞིང་ལུས་དང་སྤུ་རབ་ཏུ་འབར་ཞིང་མི་གཙང་བ་ཙམ་གྱིས་འཚོའོ། ཟ་སྙོམ་ཚོལ་
བ་ལ་ཕྱོགས་ཐམས་ཅད་པའི་ཚེ། མོས་བློ་ཞན་པ་དག བསྐོར་བ་མི་བྱེད་པས་ལྷ་དང་བྲལ་བ་དང༌། བུ་མེད་དང་ཕྲད་པའི་ཚིག་གི་ཉེས་པས་ལྷ་དང་བྲལ་བ་དང༌། བུ་མེད་དང་སྐྱེས་པ་མི་བཟང་བའི་བཟའ་བཏུང་གི་ལྷག་
མ མ་ཟོས་ནས་ལྷ་དང་བྲལ་བ་རྣམས་ཀྱི་ཕྱི་བཞིན་དུ་འབྲེང་ནས་དེ་ལ་གླག་ལྟ་བར་བྱེད་དོ། །གླག་སྙེད་ན་དེ་ལ་འཚེ་བར་བྱེད་ཅིང༌། མི་དེ་ལ་བཟུང་བས་སྲོག་འཚོ་བར་བྱེད་དོ། །གླག་རྙེད་ན་ཁོ་ཡིས་མགོན་སྐྱབ་དེ་ཡིན་ནོ།
བཅུ་བདུན་པ་ཡི་དྭགས་ས་འོག་གནས་པ་ནི། མི་བློ་ངན་པ་སེར་སྣས་སེམས་གདུངས་པ་དག་གིས་མུན་པ་མུན་ནག་གི་ནང་དུ་ས་ལ་དོང་བྱས་ནས་ས་འོག་དུ་བཙོན་འཇུག་པར་བྱེད་ཅིང་བཀྲེས་པར་བྱེད་ན། ཡི་དྭགས་ས་
འོག་ན་གནས་པར་སྐྱེས་ཏེ། མུན་པ་མུན་ནག་གི་ནང་དུ་ལུས་དཔག་ཚད་གསུམ་ཡོད་པ། སྦྲུལ་གདུག་པས་དཀྲིས་ཤིང༌། དེ་རླུང་དྲག་ལ་མི་མཐུན་པ་རྣམས་ཀྱིས་གནོད་པར་བྱེད། རླུང་དྲག་པོ་སྤུ་གྲི་ལྟ་བུས་ལྡར་བས་
གནོད་པ་བྱེད་པར་འགྱུར་རོ། །བཅོ་བརྒྱད་པ་ཡི་དྭགས་རྫུ་འཕྲུལ་ཆེན་པོ་ནི་སེར་སྣ་དང་ལྡན་པ་དག་གིས། གཡོ་ཐབས་དང༌། སྐྱུ་དང༌། མཐུས་གཞན་གྱི་ནོར་འཕྲོག་ཏེ། ཞིང་དང་བསམ་པ་བཟང་པོ་མ་ཡིན་པ་དང༌

གཞན་ལ་འགྲན་སེམས་དང༌། དབང་མེད་པ་དང༌། ཡོག་དང༌། ངོ་ཆེན་དང༌། རྟེན་བརྟེན་པ་དང༌། ལན་ལ་རེ་བ་ལ་སོགས་པ་མ་དག་པའི་སྦྱིན་པ་ཚེར་མ་ལྟ་བུ་བྱིན་ན། ཡི་དྭགས་རྫུ་འཕྲུལ་ཆེན་པོར་སྐྱེ་བར་
འགྱུར་ཏེ། བདག་ཉིད་གཅིག་པུ་བདེ་བར་འགྱུར་གྱི། འཁོར་རྣམས་ནི་བཀྲེས་པ་དང་སྐོམ་པ་ཉམས་པས་བསྐོར་བའི་ཡི་དྭགས་གི་ཁྲོད་དུ་གནས་སོ། །བཅུ་དགུ་པ་ཡི་དྭགས་ལུས་འབར་བ་ནི་རྒྱལ་པོ་ལ་བརྟེན་པའི་མི་དག་
གིས། གཡོ་སྒྱུ་སྣ་ཚོགས་ཀྱིས། གྲོང་ཁྱེར་ཐམས་ཅད་འཇིག་པར་བྱེད་ཅིང་མི་གསོད། གཉེན་འདབ་དང་རྩ་ལག་འཇིག་པར་བྱེད་ཅིང༌།དེ་ལས་བྱུང་བའི་ནོར་རྣམས་རྒྱལ་བློན་རྣམས་ལ་འབུལ་ཅིང༌། རྒྱལ་པོ་ལ་བརྟེན་པ་
དེས་ཡང་ཡང་དུ་དེ་ལྟར་བྱེད་ཅིང༌། སྦྱིན་པ་དང་ཚུལ་ཁྲིམས་དང་བྲལ། ཐོས་པ་དང་བྲལ། མཁས་པ་ལ་སྡང་བར་བྱེད་པ་དེ། ཡི་དྭགས་མཚན་མོ་ལུས་ལ་མེ་འབར་བ་ཞེས་བྱ་བའི་ནང་དུ་སྐྱེ་སྟེ། མཚན་མོ་ལུས་ལ་མེ་འབར་
བའི་ལུས་ཞིང༌། བཀྲེས་སྐོམ་གྱིས་ལུས་གདུངས་པས། ངུ་ཞིང་སྨྲེ་སྔགས་འདོན་པར་འགྱུར་རོ། །ཉི་ཤུ་ཡི་དྭགས་བྱིས་པ་ལ་གླག་ལྟ་བ་ནི་མི་གང་ཁྲོ་བའི་སེམས་དང་ལྡན་པས། བྱིས་པ་རྣམས་གསོད་པར་བྱེད་ཅིང་། བདག་
ཤི་བའི་དུས་ན་ཡང༌། གནོད་སྦྱིན་འཇིག་པ་གཅིག་ཏུ་གྱུར་ནས་བྱིས་པ་རྣམས་གསོད་པར་གྱུར་ཅིག་བསམ་ན། བྱིས་པ་ལ་གླག་ལྟ་བའི་ཡིད་དྭགས་སུ་སྐྱེ་ཞིང༌། བྱིས་པ་ལ་གླག་ཚོལ་འདོད་པས་གདུངས་ནས། བུད་མེད་

།གང་ཞིག་བུ་བཙས་ན། དེ་ལ་གླག་ཚོལ་བ་ལ་ཐབས་སྣ་ཚོགས་བྱེད་དོ། །གླག་རྙེད་ན་དགའ་ཞིང༌། མ་རྙེད་ན་འཁོན་དུ་བཟུང་བས་ལོ་བཅུ་བར་དུ་ཡང་འཕྲེན་པར་བྱེད་ཅིང་གསོད་པར་
བྱེད་དོ། །ཉེར་གཅིག་པ་ཡི་དྭགས་འདོད་གཟུགས་ཅན་ནི། བུད་མེད་གང་ཞིག་འདོད་ཆགས་བསྟེན་ཅིང་ནོར་འདོད་པས། སྨད་འཚོང་མའི་ཆ་བྱད་དུ་ཞུག་ནས། ཕ་རོལ་པོ་ལ་འདོད་ཆགས་བསྐྱེད་དུ་བཅོལ་ནས། འཇུག་
མ
པར་བྱེད་དུ་བཅོལ་ནས། གླ་ནོར་རྫས་རྣམས་བླང་ནས། ཡུལ་ངན་པ་ལ། བསམ་པ་ངན་པས་སྦྱིན་པ་ཚེར་མ་ལྟ་བུ་བཏང་ན། ཡི་དྭགས་འདོད་པའི་གཟུགས་ཅན་དུ་སྐྱེས་ཏེ། ཅི་འདོད་པའི་གཟུགས་སུ་བསྒྱུར་ནས་ཁ་ཟས་
ཟ་བར་ནུས་སོ། །རེས་འགའ་ལྷ་མོ་ཡི་ཚུལ་བཟུང་ནས་དགའ་སྟོན་ལ་ཟ་བར་བྱེད། རེས་འགའ་བྱར་སྤྲུལ་ནས་དུར་འཐོར་བའི་ཟས་ཟ། རེས་འགའ་བུ་མེད་དུ་སྤྲུལ་ནས་སྐྱེས་པ་བསླུ་བར་བྱེད་དོ། །དེ་ལས་ཐར་ཡང་ལས་
དང་རྗེས་སུ་འགྲོ་ཞིང་འཁོར་བར་འཁྱམ་མོ། །ཉེར་གཉིས་པ་གླིང་བར་གནས་པ་ནི་གང་ཞིག་ནད་ཀྱིས་ཉམ་ཐག་ཅིང༌། མགོན་སྐྱབ་མེད་པ་བསླུས་ནས ནོར་རྫས་རྣམས་ཐབས་སྣ་ཚོགས་ཀྱིས་འཕྲོག་པའི་ཕྲག་དོག་དང༌
སེར་སྣ་ཅན་དེ། གླིང་བར་གྱི་ཡི་དྭགས་སུ་འགྱུར་ཏེ། རྒྱ་མཚོ་དང་ཉེ་བའི་དགོན་པ་དང༌། ཆུ་དང་ནགས་ཚལ་མེད་པའི་ཡུལ་དུ། ཚ་བའི་ཚེ་ཉི་མ་རྒྱ་འགྱུར་དུ་ཚ་ཞིང་གདུངས། གྲང་བའི་དུས་ན་ཟླ་བ་བརྒྱ་འགྱུར་གྱིས་

གྲང་ཞིང་གདུངས་ཞིང༌། ཆུ་ཐུང་བར་འདོད་པས་རྒྱ་འཚོ་ལ་བལྟས་པ་ན། དེ་ཡང་སྐམ་པར་འགྱུར་ཞིང་རི་དང་ནག་ཚལ་དང་རྒྱ་མཚོ་ལ་མེ་འབར་བར་ཡང་མཐོང་། ལུས་རྒྱུས་པའི་དྲ་བས་འབྲེལ་བ་ཙམ་དུ་བཀྲེས་སྐོམ་གྱིས་
སྡུག་བསྔལ་བར་གནས་ཤིང་ཟིལ་པའི་ཐེག་པ་ཙམ་གྱིས་སྲོག་འཚོ་བ་ཡིན་ནོ། ཉེར་གསུམ་པ་གཤིན་རྗེའི་ཆད་པ་ནི་ཕྲག་དོག་དང་། སེར་སྣས་ནོན་ཅིང༌། རྒྱལ་པོ་ལ་བརྟེན་ཅིང་། རྒྱལ་པོའི་ལས་བྱེད་པའི་མི། སྙིང་རྗེ་མེད་
ཅིང་དྲག་ཤུལ་་སྤྱོད་པ ཆོས་ཀྱི་ཚུལ་བཏང་བའི་མི་དེ། ཡི་དྭགས་གཤིན་རྗེའི་ཆད་པར་སྐྱེས་ཏེ། ཟས་ལ་རླུང་ཟ་བས་སྲོག་འཚོ་ཞིང་། རང་གིས་གཞན་ལ་འཚེ་བ་བྱས་པ་བཞིན། གཤིན་རྗེའི་སྐྱེས་བུ་སྐྲ་མུན་པར་ཁེབས་པ།
24
མཆུ་དང་ལྟོ་འཕྱང་བ་མཚོན་གྱིས་འདེབས་པ་རྣམས་ཀྱིས་ལག་པ་བཅིང་ནས། གཤིན་རྗེའི་རྒྱལ་པོའི་དྲུང་དུ་ཁྲིད་པ་དང༌། གཤིན་རྗེའི་རྒྱལ་པོ་དེས་མི་དེ་ལ་སྨྲས་པ། མི་ཡི་གླིང་དུ་ཁྱོད་སླུས་པ། །ཅིའི་ཕྱིར་ན་ཆོས་མ་སྤྱད།
ངན་འགྲོར་ངེས་པར་འགྲོ་བ་ཡིན། །ལས་དགེ་དབང་པོ་ཐུལ་བ་ནི། །ལུས་བྲལ་བདེ་འགྲོ་ལྷར་སྐྱེ་འགྱུར། །ཁྱོད་ནི་བཅིང་བ་དམ་པོས་བཅིང༌། །གཤིན་རྗེའི་ཕོ་ཉས་དབང་དུ་བྱས།།གཤིན་རྗེའི་འཇིག་རྟེན་བསྟེན་དཀའ་་
བ༑ །དྲག་པོ་མི་བཟད་ཁྱོད་ཀྱིས་ཐོབ། །ཁྱོད་ཀྱིས་ལས་ངན་གང་བྱས་པའི། །ལས་དེ་དེ་རིང་སྤྱད་པ་གྱིས། བྱིས་པ་རང་གིས་བྱས་ལ་སྤྱད། གཞན་གྱིས་བྱས་པ་སྟེར་མི་འགྱུར། །ཅེས་བསྟན་ནས། གཤེད་པ་དུ་མས་འཆོག་

།ཤིང་ཁྲིད་ནས། ལས་མ་ཟད་ཀྱི་བར་དུ་སྡུག་བསྔལ་དུ་མ་མྱོང་ངོ༌། །ཉེར་བཞི་པ་ཡི་དྭགས་བྱིས་པ་ཟ་བ་ནི། ནད་པ་རྣམས་ཀྱི་ལྷ་མཆོད་པའམ། མཆོད་སྦྱིན་མཆོད་པའི་ཕྱིར། ནོར་རྫས་
ཕྲོག་པའམ། ར་ལུག་བསད་ནས་ལོག་པའི་མཆོད་སྦྱིན་བྱས་ན། ལས་ངན་གྱི་མཐུས་བྱིས་པ་ཟ་བའི་ཡི་དྭགས་སུ་འགྱུར་རོ། །བཀྲེས་ཤིང་སྐོམ་པའི་སྡུག་བསྔལ་རྣམས་ཀྱིས་ནོན་ནས་བྱིས་པ་རྣམས་ལ་གནོད་པར་བྱེད་དོ།
ཉེར་ལྔ་པ། མདུང་ཟ་བ་ནི་མི་གཡོ་ཅན་ངོ་མ་ཉིས་བྱེད་པ་དག གཉེན་བཤེས་དང་འཛའ་བོའི་ནོར་ལ་རྐམ་པས། དེ་རྣམས་དགྲ་ས་དང་གཡུལ་འགྱེད་པའི་སར་བཏང་ནས། དེ་རྣམས་ཤི་ན་ནོར་རྫས་རྣམས་བདག་གི་བྱའོ་
སྙམ་ནས་གཞན་རྣམས་བསླུ་བར་བྱེད་ན། མི་དེ་ནི་ཡི་དྭགས་མདངས་ཟར་སྐེས་ནས་མཚོན་ཆ་སྣ་ཚོགས་ཀྱིས་ལུས་གཤེགས་ཤིང་། བཀྲེས་སྐོམ་གྱིས་གདུང་ནས་གར་བབས་སུ་་འབྲོས་པ་ན། མི་གཙང་བའམ། མཆོད་རྟེན་
ལ་སྐོར་བ་མི་བྱེད་པ་ལུས་ལྷ་དང་བྲལ་བ་དག་དང་ཕྲད་ན། གླག་ཚོལ་ཞིང་གཟི་བྱིན་འཕྲོག་པར་བྱེད་དོ། །ཉེར་དྲུག་པ། ཚང་པའི་སྲིན་པོ་ནི། ཉེས་པ་མེད་པའི་སེམས་ཅན་བསད་ནས་བཟོད་པར་དཀའ་བའི་མཆོད་སྦྱིན་
ངན་པ་བྱས་པ་དང༌། ཟས་སྐོམ་སོ་སོར་ཁེ་སྤོག་བྱེད་པ་དང༌། རང་གིས་རིན་ཆུང་ངུས་ཉོས་པ་དེ། གཞན་ལ་རིན་ཆེན་པོ་ལ་འཚོང་བ་དང༌། ཕྲག་དོག་དང་སེར་སྣར་དང་ལྡན་པ་དེ། ཡི་དྭགས་ཚང་བའི་སྲིན་པོར་སྐྱེ་ནས

སུམ་མདོ་དང༌། བཞི་མདོ་རྣམས་ལ་གནས་ནས། མི་དང་བྲམ་ཟེའི་གཟུགས་འདྲ་བར་བྱེད་ནས། མི་རྣམས་ལ་འཚེ་བར་བྱེད་དོ། །དེ་ལྟར་གླག་ལྟ་བ་དེ་ནི། བཀྲེས་སྐོམ་གྱིས་ལུས་གདུངས་པས་སྡུག་བསྔལ་ཆེན་པོ་དང་
ལྡན་པ་ཡིན་ནོ། །ཉེར་བདུན་ཡི་དྭགས་མེ་ཟ་བ་ནི། ཕྲག་དོག་དང་སེར་སྣས་ཉམས་པ་དགེ་བའི་ཆོས་ལ་མི་མོས་པ་ནང་གི་སེམས་མི་དགེ་བ་ལ་རྒྱུག་ཅིང༌། ཕྱི་ཡི་ཆ་ལུགས་དགེ་བཤེས་དང་སློབ་དཔོན་ལྟར་བཅོས་ནས་
དགེ་འདུན་གྱི་དཀོར་ཟས་སྐོམ་ལ་ལོངས་སྤྱོད་ན། མེ་ཟ་བའི་ཡི་དྭགས་སུ་འགྱུར་ཏེ། གཅིག་པུར་ཕྱོགས་ཐམས་ཅད་དུ་རྒྱུག་ནས། མེའི་ནང་དུ་གང་ལྷུང་བ་དེ་ལ་མེའི་ནང་དུ་བསྡད་ནས་ཟ་བར་བྱེད་ཀྱང༌། བཀྲེས་སྐོམ་
གྱིས་གདུང་ཤིང་མེས་བསྲེག་པས་སྡུག་བསྔལ་ཞིང་སྲན་མི་བཟོད་པས། ངུ་སྐད་འབྱིན་ཅིང་། ཀུ་ཅོ་འདོན་ནོ། ཉེར་བརྒྱད་པ་ཡི་དྭགས་མི་གཙང་བ་ཟ་བ་ནི། དགེ་འདུན་གྱི་ཕྱག་བདེ་བ་དང༌། ཞལ་ཏ་བ་དག་ཕྲག་དོག་དང་
སེར་སྣས་བློ་འཁུམ་པར་བྱས་པ་ངན་པར་སྤྱོད་པ་དག་གིས། བཟའ་བ་དང༌། བཏུང་བ་ཞིམ་པོ་རྣམས་རང་གིས་སྤྱོད་ཅིང༌། ཚངས་པར་སྤྱོད་པ་གཙང་མ་རྣམས་ལ་ཁ་ཟས་ངན་པ་རྣམས་སྦྱིན་པར་བྱེད་ན། མི་གཙང་བ་ཟ་
པའི་ཡི་དྭགས་སུ་འགྱུར་ཏེ། ཉིན་པར་མིག་གི་མི་མཐོང་། མཚན་མོ་མཐོང་ཞིང༌། མི་གཙང་བ་མྱག་པ་རུལ་བ་སྲིན་ཁུས་གང་བ་སྐྱེ་བོས་མཐོང་ན་སྐྱུ་བྲོ་བ་དག་ཟ་བར་བྱེད་ཀྱང་། ཡང་གཤིན་རྗེའི་སྐྱེས་བུ་འཇིགས་པ་རྣམས་

།ཀྱིས་བསྲེག་ཤིང་ཟླ་བ་རེ་རེ་ལ་ལན་རེ་ཙམ་ལས་ཟར་མི་འཇུག རྒྱ་ལ་ལན་རེ་ཟོས་ཀྱང༌། སྐྱུག་ནས་ལུས་ལ་མི་ཆགས་པས། བཀྲེས་སྐོམ་གྱིས་གདུངས་པས། ངུ་ཞིང་ཚིག་འདི་སྐད་སྨྲ་བར་
བྱེད་དོ། །སྡིག་པའི་ཐག་པས་དམ་བཅིངས་ནས། །ཡི་དྭགས་གནས་སུ་འདྲེན་བྱས་ནས། །བཀྲེས་སྐོམ་མེས་གདུང་གྱུར་པ་དེ། །མེ་མཚོན་དུག་གིས་དཔེར་མི་ཕོད།།སྐད་ཅིག་ཙམ་ཡང་བདེ་བ་མེད། །ཆུ་འདོད་དབང་གི་
ལ རྒྱུག་པ་དེར། །འཁབ་ཆུ་ལྟེང་ཀ་ཆུ་མིག་སྐམས། །རི་བྲག་ནགས་ཚལ་ཆུ་ཆེན་སྐམ། །བདག་ལུས་བཀྲེམ་སྐོམ་མེ་ཡིས་གདུངས། །བདག་ལ་སྐྱོབ་བྱེད་ཡོང་མེད་དེ། །ཉོན་མོངས་ཤིན་ཏུ་མི་བཟད་འོང༌།དེ་ལྟར་ལས་ངན་པ་
127
མ་ཟད་ཀྱི་བར་ངུ་ཞིང༌། དེ་ཡང་བདེ་བླག་ཐོབ་པར་མི་འགྱུར་རོ། །བརྒྱ་ལ་མིར་སྐྱེ་བ་ཐོབ་ན་ཡང༌། བུད་མེད་སྨད་འཚོང་མར་འགྱུར་རོ། །ཉེར་དགུ་པ་ཡི་དྭགས་རླུང་ཟ་བ་ནི། མི་འགའ་ཞིག་གིས། དགེ་སྦྱོང་ངམ། བྲམ་
ཟེའམ། ནད་པ་དང་སྡུག་བསྔལ་ཅན་རྣམས་ལ། ཉི་མ་འགའ་ཞིག་ལ་ཟས་བྱིན་པར་ཁས་བླངས་ནས། ཕྱིས་མ་བྱིན་ནས། དེ་རྣམས་་བཀྲེས་པས་གདུང་བར་བྱེད་པ། རྫུན་གྱིས་ཟས་མི་སྟེར་ཡང༌། སྟེར་བ་ལྟར་སྤྱོད་པ་གང་
ཡིན་པ་དེ་ནི། ཡི་དྭགས་རླུང་ཟ་བར་འགྱུར་རོ། །རྒྱང་རིང་པོ་ན་བཟའ་བཏུང་བཟང་པོ་རྣམས་མཐོང་ནས། དེར་རྒྱུག་གོ །དེའི་ཕྱོགས་སུ་ཀུན་ཏུ་རྒྱུག་ཀྱང་ཟས་དེ་ལ་ལུས་ཀྱིས་མྱོང་བ་མེད་པར། ཁ་གདང་བར་བྱེད་པའི་ནང་

དུ་རླུང་འཇུག་པ་དེ་ཟཟ་བར་བྱེད་པས་སྲོག་ཅུང་ཟད་འཚོ་ཞིང༌། སླར་ཡང་བཀྲེས་སྐོམ་གྱི་སྡུག་བསྔལ་རྣམ་པ་སྣ་ཚོགས་ཀྱིས་ལུས་འཚེ་བར་འགྱུར་རོ། །སུམ་ཅུ་པ་ཡི་དྭགས་མེ་མདག་ཟ་བ་ནི་ཉེས་པར་བྱས་པ་ལ་ཁྲིམས་
གཅོད་པར་བྱེད་པའི་མི་དག་གིས། ཉེས་པ་མ་བྱས་པའི་མི་བཟུང་ནས་བཅིང་སྟེ ཟས་མ་བྱིན་པས་བཀྲེས་སྐོམ་གྱིས་གདུང་སྟེ། ཐལ་བ་ཟ་བར་བྱེད་པའི་འཚེ་བ་བྱེད་ན་མེ་མདག་ཟ་བའི་ཡི་དྭགས་སུ་འགྱུར་ཅིང༌། དུར་
ཁྲོད་ཀྱི་མེ་མདག་དེ་ལ་ཟོས་ནས་ལུས་ཅུང་ཟད་བདེ་བར་སེམས་སོ། །སོ་གཅིག་པ་ཡི་དྭགས་དུག་ཟ་བ་ནི། མི་ལ་ལས། ནོར་འདོད་པའི་ཕྱིར་གཞན་ལ་དུག་སྟེར་ཅིང་སྦྱིན་པར་བྱེད་པ་གང་ཡིན་པ་དེ། ཡི་དྭགས་དུག་ཟ་བ་
བྱ་བར་སྐྱེས་ནས་ཀྱང༌། རེ་འབིག་བྱེད་ལ་སོགས་པ། རི་ཡི་རྩེ་མོ་དུག་མང་ཞིང༌། ཆུ་མེད་ལ། སྦྲུལ་དང་སྟག་གཟིག་གིས་གསོད་པའི་གནས་སུ་གནས་ཤིང༌། ཞག་ལྔ་རེ་ལ་མེའི་ཆར་པ་འབབ། ལྔ་རེ་ལ་ཆུ་ཆེས་གྲང་བའི་
ཆར་འབབ་ཅིང༌། དུག་གི་རེག་པ་ལྕགས་ཀྱི་ཐུ་ལུམ་མེ་འབར་བ་་མིད་མ་ཐག་ཏུ་འཆི་ཞིང་ཡང་སྐྱེའོ། །བཀྲེས་སྐོམ་གྱིས་ཉམ་ཐག་པས་ངུ་སྐད་འབྱིན་པའི་ཚེ། བྱས་མིག་འབྲུད་ཅིང༌། གཅན་གཟན་གྱིས་ལུས་ཟ་བར་འགྱུར་
རོ༑ །སོ་གཉིས་པ་ཡི་དྭགས་དགོན་པར་གནས་པ་ནི། ཆོམ་རྐུན་པ་དག་གིས་འབྲོག་དང༌། དགོན་པ་ཆེན་པོ་དང༌། ཆུ་མེད་པ་དང་ལམ་དོག་པ་དང་། ཚད་པས་གདུངས་པ་དག་ཏུ། ལྟེང་ཀ་དང༌། ནགས་་ཚལ་གྱི་ལམ་བྱས་

།ནས། འདིར་འགྲོན་པོ་དག་བྱུང་ནས་ཆུ་འཐུང༌། བསིལ་གྲིབ་ལ་བསྡད་ན་བདག་གིས་ནོར་རྫས་ཀྱི་ཕྱིར་བསད་པར་བྱའོ་སྙམ་ནས། སེར་སྣ་དང་ལྡན་པ་དེས། གཞན་འགྲོན་པོ་དག་ལ་
གསོད་པ་དང་འཚེ་བར་བྱེད་ན། དགོན་པར་གནས་པའི་ཡི་དྭགས་སུ་འགྱུར་ནས། འབྲོག་དགོན་པ་རྣམས་སུ། མར་མེའི་སྡོང་བུ་མེས་གདུངས་པ་བཞིན་དུ། ཉི་མའི་འོད་ཀྱིས་གདུངས་པས་བཀྲེས་སྐོམ་གྱིས་ཉམ་ཐག་ནས་
ཆུ་དང་ཟས་ཀྱི་ཕྱིར་ངུ་ཞིང་རྒྱུག་རྒྱུག་པས། རྩ་དར་བྷའི་རྩེ་མོས་རྐང་རྟིང་ཟུག་ནས་འགྱེལ་ནས་ཁ་གཅིག་འཆི་བའི་དུས་བྱེད་ནས་ཡང་སོས་སོ། །དེ་ནས། བྱ་རོག་དང༌། འུག་པ་དང༌། བྱ་རྒོད་ལ་སོགས་པ་བརྒྱ་ཙམ་གྱིས་
མིག་དང་ལུས་པོ་ཐམས་ཅད་ཆམ་ཆོམ་ཏུ་འཐོག་ཅིག་ཟ་སྟེ། སྡུག་བསྔལ་ཆེན་པོས་ནོན་ནས་འོ་དོད་འབོད་ཅིང་འདི་སྐད་དུ་ངུའོ། བྱ་རོག་འུག་པ་མཆུ་རྣོན་གྱིས། །གཙེས་ཚེ་བདག་ལ་སྐྱབས་མེད་དོ། །ཅི་ལྟར་བདག་གིས་
འགྲོན་པོ་བཅོམ། །དེ་ཡི་ལས་ཀྱི་ཞགས་པ་ཡིས། །དབང་མེད་ཡི་དྭགས་གནས་སུ་ཁྲིད། །བཀྲེས་སྐོམ་མེས་གདུང་སྡུག་བསྔལ་ཞིང༌། །མཆེད་པའི་རི་དང་འདྲ་བར་གྱུར། །རི་ལ་མེ་འབར་ཆུ་བོ་ཡི་། །རྒྱུན་གྱིས་ཐམས་ཅད་
བསད་ནུས་ཀྱིས། །རྒྱ་མཚོའི་ཆུ་ཡིས་བདག་གི་མེ། །འདི་ནི་བསད་པར་མི་ནུས་སོ། །ལས་ཀྱི་ཤིང་སྐམ་བྱུང་ནས་སུ། །སྲེད་པའི་རླུང་གིས་གྲོགས་བྱས་ཏེ། །བདག་ནི་ཀུན་ནས་ཡོངས་བསྐོར་ནས། །ལས་ཀྱི་མེ་ཡིས་ཤིན་ཏུ་

བསྲེགས། །མེ་དེ་གང་གིས་གསོད་བྱེད་ན། །ཚུལ་ཁྲིམས་བརྩོན་འགྲུས་་ཡེ་ཤེས་ཆུ། །སྦིན་པའི་སྣོད་ནི་རབ་བཟུང་ནས། །སྲིད་གསུམ་རྗེས་འགྲོ་ལས་ཀྱི་མེ། བདག་ཉིན་ཆེན་པོས་འཇིག་པ་བྱེད། །དེ་ལྟའི་ཆོས་དཀར་རྣམ་
སྤངས་ནས། །མི་དགེ་ལས་ནི་སྤྱད་པའི་མཐུས། །ཡི་དྭགས་འཇིག་རྟེན་འདིར་ཕྱིན་ཏོ། །ཡི་དྭགས་ཁ་གཅིག་ནི་སྔོན་དགེ་བའི་ལས་ཅུང་ཟད་བྱས་པའི་མཐུས་དེ་སྐད་ཡི་དྭགསགཞན་ལ་བརྗོད་ཅིང༌། ལས་ཟད་པར་མ་བྱས་
ཀྱི་བར་དུ་རང་རང་གི་སྡུག་བསྔལ་སོ་སོར་མྱོང་བར་འགྱུར་རོ། །སོ་གསུམ་པ་ཡི་དྭགས་དུར་ཁྲོད་གནས་པ་ནི། རྒྱལ་བ་སངས་རྒྱས་ལ་གཞན་གྱིས་ཕུལ་བའི་མེ་ཏོག་གི་ཕྲེང་བ་རང་གི་ལོངས་སྤྱོད་འདོད་པའི་ཕྱིར་རྐུས་ནས་
བཙོང་ཤིང་ཁེ་བྱས་ན། དུར་ཁྲོད་ཀྱི་ཡི་དྭགས་སུ་གྱུར་ནས། དུར་ཁྲོད་བོར་བའི་ཟས་ཅུང་ཟད་ཅིག་ཟླ་གཅིག་ཟ་ལ། དེ་ནས་ཟས་མེད་པར་འདུག་ཅིང༌། རྟག་ཏུ་དེའི་མགོ་ལྕགས་ཀྱི་འཕྲེང་བ་མེ་རུ་འབར་བས་བཅིང་ཤིང་
ཀླད་པ་བཞུ། ཐོད་པ་བསྲེག་པར་བྱེད་དོ། །སྲིན་བུས་ཀྱང་གནོད་པ་དུ་མ་བྱེད་པས་སྡུག་བསྔལ་བར་འགྱུར་པས་ཡི་མུག་ནས། འདི་སྐད་དུ་ངུའོ། བཀྲེས་དང་སྐོམ་པའི་སྡུག་བསྔལ་དང༌། །ལྕགས་ཀྱི་ཕྲེང་བའི་སྡུག་བསྔལ་
དང༌། །ཐོ་བ་རལ་གྲིའི་སྡུག་བསྔལ་མྱོང༌། །རང་གི་སེམས་དང་ལས་ཀྱིས་སུ། །འདིར་ནི་བསླུས་ཤིང་ཡོངས་སུ་རྨོངས། །ཡི་དྭགས་གནས་སུ་སྐྱེས་གྱུར་ཅིང༌། །མཛའ་བཤེས་གཉེན་དང་བྲལ་བར་གྱུར། །སྟོབས་དང་ལྡན་

།པའི་ལས་དག་གིས། །ཞགས་པ་ཡིས་ནི་ཁྲིད་པ་ན། །གཉེན་བཤེས་བུ་དང་ཆུང་མ་དང༌། །རྩ་ལག་གིས་ཀྱང་སྐྱོབ་མི་བྱེད། །སྡུག་བསྔལ་རྣམས་ནི་བདག་གིས་མྱོང༌། །སྦྱིན་དང་ཚུལ་ཁྲིམས་
ཐོས་པ་རྣམས། །བསྒྲགས་ཀྱང་གཏི་མུག་བསྒྲིབ་པ་ཡིས། །བདག་གིས་ལས་ངན་མང་པོ་བྱས། །དེ་ཡི་འབྲས་བུ་འདིར་མྱོངས་སོ། །ཤིན་ཏུ་མི་བཟད་ཡི་དྭགས་ལས། །གལ་ཏེ་བདག་ནི་ཐར་སྲིད་ན། །ཡང་དང་ཡང་དུ་སྡིག་
* པའི་ལས། །བདག་གིས་ནམ་ཡང་བདག་གིས་མི་བྱའོ། །ཅེས་སུ་སྨྲོས་བྱེད་ཅིང་། ལས་མ་ཟད་ཀྱི་བར་དུ་ཐར་བར་མི་འགྱུར་རོ། །སོ་བཞི་པ་ཤིང་ལ་གནས་པའི་ཡི་དྭགས་ནི། དགེ་འདུན་གྱི་འཚོ་བ་འབྱུང་བའི་ཤིང་ལྗོན་པ་
* གཞན་གྱིས་བསྐྱེད་པ་རྣམས། ཤིང་སྐམ་པོ་འདོད་པའི་ཕྱིར་གཅོད་ཅིང་རྐམ་པས་རྐུ་བར་བྱེད་པ་དང༌། དེ་བཞིན་དུ། སྐྱེ་བོ་བཀྲེས་པ་དང༌། སྙོམ་པ་དང༌། ལུས་ངལ་བ་ཀུན་གྱི་དོན་དུ་རྫིང་བུ་དང་ཁྲོན་པ་བྱས་པ་དག སེར་
སྭཱས་ཉམས་པ་དེས་མ་རུང་བར་བྱས་ན། ཤིང་ལ་གནས་པའི་ཡི་དྭགས་སུ་སྐྱེ་སྟེ། ཚ་གྲང་དང་བཀྲེས་སྐོམ་གྱིས་གདུང་ཤིང༌། ཤིང་གསེབ་ན་གནས་པའི་སྲིན་བུ་མར་ཀོ་ཏ་དང༌། ཨ་ཤོ་ཏ་ར་རྣམས་ཀྱིས་ཟ་བར་འགྱུར་རོ།
ཁ་གཅིག་གིས་ཡི་དྭགས་ལ་བསམ་ནས་གཏོར་མ་བཏང་བ་དེ་ཙམ་གྱིས་སྲོག་འཚོ་བར་བྱེད་དོ། །སོ་ལྔ་པ་བཞི་མདོར་གནས་པའི་ཡི་དྭགས་ནི། རྐུན་པོ་དག་གཞན་པར་བྱ་བའི་བློ་དང། སེར་སྣས་ཉམས་པ་དག་གིས།

འགྲོན་པོ་ལ་སོགས་པའི་ཟས་ནོར་རྐུ་ཞིང་བསྣོག་པར་བྱེད་ཅིང༌། གཞན་ཟས་སྐོམ་མེད་པས་སྡུག་བསྔལ་ན། རྐུན་པོ་དེ་ལས་དེའི་མཐུས་བཞི་མདོར་གནས་པའི་ཡི་དྭགས་སུ་འགྱུར་ཞིང༌། བཀྲེས་སྐོམ་གྱིས་གདུང་བཞིན་
དུ༑ ལས་ལ་གྲུབ་པའི་སོག་ལེ་གཅིག་འབྱུང་ནས་མགོ་ལུས་ཐམས་ཅད་གཏུབ་ཅིང་གཤེགས་པས་སྡུག་བསྔལ་དུ་མ་མྱོང་བར་འགྱུར་རོ། །ཡི་དྭགས་དེ་ཡང་ནད་པའི་ནད་ཞི་བའི་དོན་དུ་གཏོར་མ་བཞི་མདོ་ན་གཏོར་བ་དེ་ཟ་
བས་སྲོག་འཚོ་བར་འགྱུར་རོ། །སོ་དྲུག་པ་བདུད་པའི་ཡི་དྭགས་ནི། ལས་ངན་པས་འཚོ་བ་གཡོས་པ། གཞན་ལ་གནོད་པ་བྱེད་པ། རྒྱུ་ངན་པ་དང༌། ལྟ་བ་ངན་པའི་མཐའ་དེ་ཉིད་ཡིན་ནོ་བར་མ་མངོན་པར་ཞེན་པའི་མི་
དག་གིས། ལམ་བཟང་པོ་སུན་བར་བྱས་ན། ཡི་དྭགས་བདུད་ཀྱི་རིགས་སུ་འགྱུར་ནས། རྟག་ཏུ་དགེ་སློང་བསམ་གཏན་གྱི་ཟས་ཀྱིས་གནས་པ་རྣམས་ལ་འཚེ་བར་བྱེད། སེམས་རྙོག་པ་ཅན་དུ་བྱེད། སྒྲ་བོ་ཆེ་འདོན་པར་
བྱེད། རྨི་ལམ་དུ་གེགས་དག་བྱེད་ཅིང༌། ཁ་ཟས་ནི་ལྕགས་ཀྱི་ཐུ་ལུམ་མེ་འབར་བ་ཟ་བར་འགྱུར་རོ། །དེ་ནས་འཕོས་ནས་ངན་འགྲོ་དམྱལ་བར་འཁོད་པར་འགྱུར་རོ། །སྤྱི་དོན་དྲུག་པ་ཡི་དྭགས་ཀྱི་སྐྱེ་གནས་ནི་གཞན་་ཡང་
རྒྱ་མཚོའི་མཐའ་ལ་གནས་པའི་ཡི་དྭགས་དང༌། རྒྱ་མཚོའི་གླིང་ལ་གནས་པ་དང༌། གླིང་བཞིའི་བར་ན་གནས་པ་འབུམ་ཕྲག་དུ་མའི་ཡི་དྭགས་དཔག་ཏུ་ཡོད་དེ། དེ་རྣམས་ཐམས་ཅད་ནི་སྡུག་བསྔལ་དང་ལྡན་པ་ཡིན་ནོ།

༄༅། །སྤྱིར་ཡི་དྭགས་ལ་རྫུས་ཏེ་སྐྱེས་པ་དེ་ཤས་ཆེ་ཞིང་སྤྱི་རིགས་སྐྱེ་གནས་བཞི་ཚང་བར་ཡོད་ལ། ཕལ་ཆེར་དེ་ཡི་དྭགས་་མོ་རྣམས་ལ་སྐྱེ་བ་ཡིན་ཏེ། ལས་དེ་དང་རྗེས་སུ་མཐུན་པའི་ལུས་སུ་
འགྱུར་རོ། །སྤྱི་དོན་བདུན་པ་སྲིད་པ་གཞན་གྱི་རྒྱུ་མཐུན་ནི་རྒྱ་ལ་དེ་ལས་ཐར་ཡང་དུད་འགྲོར་སྐྱེ། རྒྱ་ལ་གལ་ཏེ་མིའི་རིགས་སུ་སྐྱེས་ཀྱང༌། བཀྲེས་སྐོམ་གྱི་ཉོན་མོངས་པ་དང༌། རིགས་ཉམས་པ་དང༌། དབང་པོ་མ་ཚང་བ་
༅ རྣམས་སུ་སྐྱེ་བར་འགྱུར་རོ། །བརྒྱད་པ་སྲེད་པའི་བྱེད་ལས་དཔེ་དང་བཅས་པ་ནི་རང་སེམས་སྤྲེལ་བུ་ལྟ་བུ་འདི་ཡིས་ནི་སྒོ་ལྔའི་ཤེས་པ་ལ་བརྟེན་ནས་གཟུགས་སྒྲ། དྲི། རོ། རེག་ལ་སོགས་པ་ཡུལ་ཤིང་ཐོག་ལྟ་བུ་ལ་སྲེད་
་ནས། ཡུལ་ཡིད་དུ་འོང༌།མི་འོང༌།བར་པ་རྣམས་ལ་བརྟེན་ནས།བདེ་སྡུག་བཏང་སྙོམས་གསུམ་ཚོར་ཞིང་འདུ་ཤེས་པསའདོད་ཆགས་ཞེ་སྡང་གཏི་མུག་གསུམ་གྱིས་ལས་མངོན་པར་འདུ་བྱེད་པ་ལག་པ་ལྟ་བུ་གཡོ་བ་
ཡིས། ཤིང་གི་ཡལ་ག་ཆག་ན་སྤྲེལ་གཅོང་རོང་དུ་ལྷུང་བ་ལྟར། ཡུལ་ལ་ཚག་སྡང་གི་སྲེད་པས་ངན་འགྲོ་ཡི་གཅོང་རོང་ལྷུང་བར་འགྱུར་རོ། །ཡུལ་ལ་སྲེད་ན་ངན་འགྲོར་ལྟར་བ་དེ་བས་ན། ཡུལ་གྱི་སྲེད་པ་རྣམས་སྤོང་བར་
བྱེད་པ་དེ་ནི། བསོད་ནམས་བསགས་པའི་སྐྱེས་བུ་དམ་པ་ཉོན་མོངས་པའི་དགྲ་ལས་རྒྱལ་བ་རྣམས་ཀྱིས་བསྟོད་པ་དང༌། བཀུར་བ་དང༌། བསྔགས་པ་བརྗོད་པར་མཛད་པ་ཡིན་ནོ། །ཡི་དྭགས་ཀྱི་ལེའུ་འི་འགྲེལ་པའོ། དུད་

འགྲོ་ལ་བཞི་སྟེ། མདོར་བསྟན་པ་དང༌། རྒྱས་པར་བཤད་པའོ། །དང་པོ་ནི་གོང་དུ་བཤད་པ་དེ་ལས་གཞན་ཡང་དུད་འགྲོའི་རྣམ་པ་འདི་ཡང་རང་གི་སེམས་ཀྱིས་བསྒྲུབ་པ་ཡིན་ལ། དུད་འགྲོ་ཕལ་ཆེར་མི་དགེ་བས་བསྐྱེད་
པ་ཡིན་པ་དང༌། ལ་ལ་མི་དགེ་བ་དང་འདྲེས་པའི་དགེ་བ་གང་གིས་བྱས་པ་དེ་ཡང་གཏི་མུག་ཤས་ཆེ་བར་གྱུར་པར་བསྐྱེད་པ་ཡིན་ལ། གྲངས་ཀྱིས་ཕྱེ་ན་དུད་འགྲོ་རིགས་མི་གཅིག་པ་བྱེ་བ་སུམ་ཅུ་རྩ་བཞི་ཡོད་ལ། མདོར་
བསྡུས་ན་གསུམ་ཡིན་ཏེ། ཁ་འཐོར་པ་དང༌། ཀླུ་དང༌། ལྷ་མ་ཡིན་གྱི་གནས་ན་གནས་པའོ། །ཁ་འཐོར་བ་ནི། ལྷ་མི་དམྱལ་བ་ཡི་དྭགས་འགྲོ་བ་བཞི་ཀ་ལ་ཁྱབ་ནས་ཡོད་སྟེ། ཡོད་ཚུལ་འོག་དུ་འཆད་དོ། རྒྱས་པར་བཤད་
པ་ལ་གསུམ། ཁ་འཐོར་དང༌། ཀླུ་དང༌། ལྷ་མ་ཡིན་ནོ། །དང་པོ་ལ་བཞི་སྟེ། དམྱལ་བར་གནས་པ་དང། ལྷའི་དུད་འགྲོ་དང༌། མི་ཡུལ་གྱི་དུད་འགྲོ་དང༌། དུད་འགྲོ་སྤྱི་ཡི་ཤས་གང་ཆེ་བའོ། །དང་པོ་ནི་དམྱལ་བར་གནས་
པའི་དུད་འགྲོ་ལ་སེམས་རྒྱུད་ཡོད་པ་དང༌། སེམས་རྒྱུད་མེད་པ་གཉིས་ཡོད་དེ། སེམས་རྒྱུད་ལྡན་པ་ལ། དམྱལ་བའི་བདེ་བ་ལྟར་གནས་པ་ཡོད་པ་དེ་བདེ་བར་མཐོང་ནས། སྐྱེ་བར་སྨོན་མ་ཐག་ཏུ་བྱེ་དེ་རྣམས་ཀྱི་ནང་དུ་སྐྱེ་
བར་འགྱུར་ནས་ཀྱང༌། སྡུག་བསྔལ་ནི་དམྱལ་བ་གཞན་དང་མཚུངས་པར་སྤྱོད་དོ། །སེམས་རྒྱུད་མེད་པའི་དུད་འགྲོ་རྣམས་ནི་རྨི་ལམ་གྱི་སྐྱེས་བུ་བཞིན་དུ། དམྱལ་བ་པ་དེ་དག་ལ་རང་གི་ལས་ངན་སྤྲུལ་ནས་གཅན་གཟན་

།དང༌། སྦྲུལ་གདུག་དང༌། སྲིན་བུ་རྣམས་ཀྱིས་གནོད་པ་བྱེད་པར་སྣང་བའོ། །ལྷའི་དུད་འགྲོ་ལ་གཉིས་ཏེ། སྤྱིར་བསྟན་པ་དང་ས་སྲུང་བུའི་ལག་གོ །དང་པོ་ནི། ལྷའི་ཡུལ་དུ་ཡོད་པའི་དུད་
འགྲོ་བྱ་སྣ་ཚོགས་དང༌། བུང་བ་སྒྲ་སྙན་པ་ལ་སོགས་པ་དུད་འགྲོ་ལྷའི་ནང་དུ་སྐྱེས་པ་བདེ་བ་ལྷ་དང་མཉམ་པ་རྣམས་ནི། འབྲས་བུ་དེ་དང་དེས་ལས་དང་རྗེས་སུ་འབྲེལ་པའོ། །གཉིས་པ་ནི་ཁྱད་དུ་དུ་ཡང་གླང་པོ་ཆེ་ས་སྲུང་
གི་བུ་ནི། སྔོན་སེམས་ཅན་རྣམས་ཚེ་ལོ་བདུན་ཁྲི་ཐུབ་པའི་དུས་ན། འཁོར་ལོས་སྒྱུར་བའི་རྒྱལ་པོ་ལེགས་མཐོང་ཞེས་པ་འབྱོར་པ་ཤིན་ཏུ་ཆེ་ཞིང་སེམས་ཅན་ཐམས་ཅད་བདེ་བར་སྐྱོང་བ་གཅིག་བྱུང་ངོ༌། །དེའི་དུས་ན་བྲམ་
ཟེ་སྐྱེ་བོ་ཀུན་སྙོམ་བྱ་བ་རྒྱལ་པོ་དེའི་འདུན་ནས་འདོན་དུ་གྱུར་པ། རིག་བྱེད་ཐམས་ཅད་ལ་མཁས་པ། དགེ་བ་བཅུ་བསྒྲུབ་པ་སེམས་ཅན་ཐམས་ཅད་ལ་ཕན་པར་བྱེད་པ་གཅིག་བྱུང་སྟེ། རྒྱལ་པོ་དེ་ལ་གླང་པོ་ཆེ་སྤྲིན་
རྩེགས་ཞེས་བྱ་བ་ལུས་ལ་དྲིལ་བུ་གཡེར་ཁ་དང༌། མུ་ཏིག་གི་དྲ་བས་གཡོག་པ། མཛེས་པ། ལྟ་ན་སྡུག་པ་གཅིག་ཡོད་པ་དེ། བྲམ་ཟེ་དེས་མཐོང་ནས། གླང་པོ་ཆེ་དེའི་བདེ་བ་དེ་ལ་སྲེད་པས། ཀྱེ་མ་གླང་ཆེན་འདི་བདེ་བ་
བཞིན་དུ་བདག་ཀྱང་བརྒྱ་བྱིན་གྱི་རྟག་ཏུ་ཞོན་པའི་གླང་པོ་ཆེའི་རྒྱལ་པོར་སྐྱེ་བར་གྱུར་ཅིག་ཅེས་སྨོན་ལམ་བཏབ་མ་ཐག་ཏུ། དགེ་བའི་ལས་ཀྱི་མཐུས་དང་སྨོན་ལམ་གྱི་མཐུས་དེར་སྐྱེས་སོ། །དེས་ན་གླང་ཆེན་ས་སྲུང་གི་བུ་

དེ་དུད་འགྲོ་ཀུན་ཀྱི་མཆོག་ཡིན་ཀྱང་། བྲམ་ཟེ་སྐྱེ་བོ་ཀུན་སྙོམ་གང་གིས་དགེ་བའི་མཐུས། བརྒྱ་བྱིན་ཉིད་དུ་འགྲུབ་པའི་རྒྱུ་ཡིན་པ་ལ། བདེ་བ་དང་ལྡན་པའི་གླང་པོ་ཆེར་སྐྱེ་བར་སྨོན་ལམ་འདེབས་པ་དེ་གཏི་མུག་གིས་
འཕངས་པ་མ་ཡིན་ན་ཅི་ཡིན་ཏེ། དེ་ཡང་གཏི་མུག་གིས་བསྐྱེད་པ་ཡིན་ནོ། །མི་ཡི་དུད་འགྲོ་ལ་བཞི། སྤྱིར་བསྟན་པ་དང༌། སྐྱེ་གནས་དང༌། ཉོན་མོངས་དང་ལྡན་ཚུལ་དང་ཟས་བཞི་བཤད་པའོ། །དང་པོ་ནི་སྔར་བཤད་པ་
དེ་བཞིན༌། ཡི་དྭགས་དང་མི་རྣམས་ཀྱི་གནས་ན་དུས་མཚུངས་པར་སྤྱོད་པ་རྣམས་ཀྱང༌། །དུག་གསུམ་འདྲེས་མས་བསྐྱེད་པ་ཡིན་ནོ། །སྐྱེ་གནས་ནི། ནམ་མཁའི་ལྡིང་ལ་སོགས་པ་ཕལ་ཆེར་སྒོ་ང་ལས་སྐྱེས་པ་ཡིན་ཏེ།
མཁའ་ལྡིང་བཞི་པོ་ལ་སོགས་པ་རྣམས་ཡིན་ནོ། །འབུ་སྲིན་ལ་སོགས་པ་རྣམས་དྲོད་གཤེར་ལས་སྐྱེས་པ་ཡིན་ལ། རྟ་གླང་ར་ལུག་ལ་སོགས་པ་མ་ལ་སྐྱེས་པ་ཡིན་ཏེ། རྫུས་སྐྱེས་ནི་ལྷ་དང་དམྱལ་བ་ན་གནས་པ་ཡིན་ནོ། །དེ་
རྣམས་སུ་སྐྱེ་བའི་རྒྱུ་ནི་ལམ་འཇིག་རྟེན་པའི་བསམ་གཏན་ཐོབ་པ་དུག་གསུམ་གྱི་རག་རིམ་ཞི་བ་ཞིག །གལ་ཏེ་རྐྱེན་ངན་གྱི་དབང་གི་ཞེ་སྡང་སྐྱེས་ནས་ཡིད་ཀྱི་ཉེས་པས་ཡུལ་འཇིག་པར་བྱེད་ན། དང་པོ་དམྱལ་ཁར་སྐྱེས་
ནས། དེ་ནས་སྒོ་ང་ལས་སྐྱེས་པའི་བྱ་རྒོད་དང༌། ཁྭ་ཏ་ལ་སོགས་པར་སྐྱེའོ། །ལྟ་བ་ལོག་པ་ནོར་རྫས་འདོད་པ་དག་གིས། ཉ་དང་རུས་སྦལ་དང་སྲམ་དག་ས་བརྐོས་པའི་ནང་དུ་འཇུག་ན། དྲོད་གཤེར་ལས་སྐྱེས་པ་སྦྲང་བུ་

།དང༌། ཤིག་ལ་སོགས་པར་སྐྱེའོ། །འདོད་ཆགས་པ་ལ་ཞེན་པ་གང་གིས་གཤེབ་རྒོད་མ་ལ་གཏོང་བ་དང༌། གླང་ཁྱུ་བ་ལ་གདེང་བ་དང༌། ནགས་ཚལ་ལ་མེ་གཏོང་བ་དང༌། མི་སྤྱང་པོ་འོས་
པ་མ་ཡིན་་པ་ལ་བྱེད་ན་དམྱལ་བར་སྐྱེས་ནས། དེ་ནས་རྟ་གླང་ར་ལུག་ལ་སོགས་པ་མངལ་དུ་སྐྱེའོ། །དར་ཟབ་བྱ་བའི་ཕྱིར་སྲིན་བུ་མང་པོ་ཆུའི་ནང་དུ་སྐོལ་བ་དང༌། རྫུས་ཏེ་སྐྱེ་བའི་སྲིན་བུ་གཙུག་ཞེས་བྱ་བ་ཡོད་པ་ལ།
གཞན་བྱེ་བ་མང་པོ་སྐྱེ་སྟེ། ཕྲ་མོ་དེ་དག་མཆོད་སྦྱིན་གྱི་ཕྱིར་མེར་བསྲེག་ན། དམྱལ་བར་སྐྱེས་ནས། དེ་ནས་དུད་འགྲོ་རྫུས་སྐྱེས་དར་གྱི་སྲིན་བུ་ལ་སོགས་པར་འགྱུར་རོ། །ཉོན་མོངས་དང་ལྡན་ཚུལ་ནི། མི་གཅིག་གིས་ལྟ་
བ་ལོག་པའི་བསྟན་ཆོས་བརྗོད་པ་ན། ཡང་གཞན་གཅིག་ལྟ་བ་ངན་པའི་བསྟན་ཆོས་གཅིག་བྱས་ནས་བརྗོད་ཅིང་རྩོད་པར་བྱེད། ཞེན་པར་བྱེད་ན། ལྟ་བ་ལོག་ཅིང༌། རྒྱུ་ངན་པས། གཉིས་ཀ་དམྱལ་བར་སྐྱེ། དེ་ཐར་ནས་J
དུད་འགྲོའི་རིགས། སྦྲུལ་དང་སྲེ་མོང༌། རྟ་དང་མ་ཧེ། བྱ་རོག་དང་འུག་པ་ལྟ་བུར་ཡི་མི་མཐུན་པར་ཕྱོག་གཅིག་དུ་སྐྱེ་སྟེ། དེ་ཡང་ཞེ་སྡང་གིས་བསྐྱེད་པས་མི་མཐུན་པར་གྱུར་པ་ཡིན་ནོ། །གཞན་ཡང་ཆགས་པ་དང་ལྡན་པ་
གཅིག་གིས་བསོད་སྙོམ་པ་གཟུགས་བཟང་པོ་གཅིག་མཐོང་ནས་ཆགས་པའི་དབང་གིས། བདག་དུད་འགྲོར་སྐྱེས་ན་ཡང༌། ཁྱོད་བདག་གི་མི་བདག་ཏུ་གྱུར་ནས། བདག་ཁྱོད་ཀྱི་ཆུང་མར་གྱུར་ཅིག་བསམ་ནས་སྦྱིན་པ་

གཅིག་བྱིན་ན། ཆགས་པ་དང་ལྡན་པའི་ཤང་ཤང་ཏེའུ་དང༌། ཐི་བ་ཕུག་རོན་དང༌། ངུར་པ་ལ་སོགས་བཞིན་དུ་འཁྲིག་པ་ལ་དགའ་བའི་བྱར་སྐྱེའོ། །མཁས་པ་དང་སྡོམ་པ་དང་ལྡན་པ་རྣམས་ཀྱི་ཁ་ཟས་ཞིམ་པོ་རྣམས་ཕྲོག་
ཤིང༌། ཡང་ཡང་རྣབས་སེམས་བསྐྱེད་ན། ཝ་དང་ཁྱི་ལ་སོགས་པར་སྐྱེས་ནས་ཕན་ཚུན་རྩོད་པར་འགྱུར་རོ། །མི་གང་གིས་དུང་དང་རྔ་སྒྲ་དག་གིས་གྲོང་ཁྱེར་པ་རྣམས་སྐྲག་ཅིང་འཇིག་པ་སྐྱེས་པར་བྱས་པའི་ལས་ཀྱིས་
བསྐྱེད་པས་རི་དྭགས་རྣམས་སུ་སྐྱེའོ། །ལས་དེའི་མཐུས་རྟག་ཏུ་སྐྲག་ནས་རི་ལ་གནས་པ་ཡིན་ནོ། །དགེ་མི་སྒྲུབ་བསོད་ནམས་མ་བྱས་པ་དག་འཆི་ཁའི་དུས་སྐོམ་པས་གདུང་ནས་ཆུ་ལ་སྲེད་པས་ཤི་ན་ཉ་ལ་སོགས་པར་སྐྱེ་
སྟེ༑ དེ་རྣམས་ལ་སོགས་པ་དུད་འགྲོ་དཔག་ཏུ་མེད་པ་རྣམས་ནི་རྒྱུ་གཏི་མུག་གིས་ཡིན་ཞིང་ལས་ནི་སྣ་ཚོགས་པ་མདོ་ལས་གསུང་པ་ཡིན་ནོ། །ཟས་བཞི་བཞི་བཤད་པ་ནི་དུད་འགྲོ་དེ་རྣམས་ཀྱི་ཟས་ནི་རྣམ་པ་བཞི་ཡིན་ཏེ
ཁམས་ཀྱི་ཟས་དང༌། ཡིད་ལ་སེམས་པ་དང་། རེག་པ་དང་། དགའ་བ་ཟ་བ་ཞེས་བྱ་བ་རྣམས། ཟས་བཞིའི་སྤྱི་དོན་ལ་གསུམ་སྟེ། །ཟས་ཀྱི་དབྱེ་བ་ནི། དྲི་རོ་རེག་བྱ་གསུམ་ནི་ཁམས་ཀྱི་ཟས་སོ། །རེག་པས་ཡུལ་སྤྱོད་པ་ནི་
རེག་པའི་ཟས་སོ། །འདོད་པའི་དངོས་པོ་ལ་རེ་བ་དང་ལྡན་པའི་འདུ་བྱེད་སེམས་ནི་སེམས་པའི་ཟས་སོ། ཀུན་གཞི་ནི་རྣམ་ཤེས་ཀྱི་ཟས་སོ། འོ་ན་ཟས་ནི་གནས་པར་བྱེད་པ་ཡིན་པ་ལ། སེམས་པས་ཇི་ལྟར་གནས་ཞེ་ན།

ཕས་བུ་གཉིས་ལ་ཐལ་བའི་རྐྱལ་པ་ཕྱེད་འདུ་ཤེས་སུ་བཅུག་ནས་ཐལ་བ་ཉིད་དུ་ཤེས་ནས་རེ་བ་མེད་ནས་ཤི་བ་དང༌། རྒྱ་མཚོར་གྲུ་ཆག་པའི་མི་ཞིག་ལྦུ་བའི་ཕུང་པོ་ལ་ཐང་དུ་འདུ་ཤེས་ཏེ།
དེར་ཕྱིན་ནས་རེ་བ་མེད་པར་ཤི་ཞེས་མཛོད་འགྲེལ་ལས་གསུང༌། ཡང་རྒྱུ་མཚོ་འགྲམ་ན་ཡོད་པའི་སྒོ་ང་ལས་མ་བརྗེད་ན་མི་འདྲུལ་ལ་བརྗེད་ན་འདྲུལ་ཞེས་འགྲོ་བའི་རྣམ་གྲངས་ལས་གསུངས་སོ། །གྲངས་ངེས་ནི། གནས་
སམ་རྟེན་དབང་པོ་དང་བཅས་པའི་བདུན་ནི་ཁམས་ཀྱི་ཟས་ཀྱིས་གསོ་ལ། རྟེན་པ་སེམས་དང་སེམས་བྱུང་རྣམས་ནི། རེག་པའི་ཟས་ཀྱིས་རྒྱས་པར་བྱེད་ཅིང༌། སྲིད་པ་བར་དོའི་ལུས་ནི་སེམས་པའི་ཟས་ཀྱིས་འཕེན་ལ།
_6
འཕངས་ཟིན་པ་ནི་རྣམ་ཤེས་ཀྱི་ཟས་ཀྱིས་གོང་ནས་གོང་དུ་འགྲུབ་པར་བྱེད་ཅེས་མཛོད་ལས་གསུངས་སོ། །ས་གར་ཡོད་བརྟག་པ་ནི་མཛོད་ལས། ཁམས་ཀྱི་ཟས་ནི་འདོད་པ་ན། །སྐྱེ་མཆེད་གསུམ་གྱི་བདག་ཉིད་དོ། I
གཟུགས་ཀྱི་སྐྱེ་མཆེད་མ་ཡིན་དེས། །རང་དབང་་གྲོལ་ལ་མི་འཕེན་ཕྱིར། །རེག་དང་སེམ་པ་རྣམ་ཤེས་ནི། །ཟག་བཅས་ཟག་མེད་གསུམ་དག་ནང༌། །ཅེས་སོ། །གསུམ་པོ་དེའི་ཟག་མེད་ཟས་མ་ཡིན་པ་ནི། སྲིད་པ་མི་གསོ་
བར་འཇོམས་པའི་ཕྱིར་རོ། །དང་པོ་ནི། ཚུལ་ངན་པའི་མི་དག་གིས་ཆོམ་རྐུན་པ་དག་ལ་སྦྱིན་པ་དམན་པ་ཁམས་ཀྱི་ཟས་བྱིན་ཏེ། འདི་ཟོ་ལ་ཁྱོད་ཀྱིས་བདག་གི་དགྲ་འདི་སོད་ཅིག་བྱས་ནས། ཁ་ཟས་འདོད་པས་དེ་བསད་

ན༑ དང་པོ་དམྱལ་བར་སྐྱེ། དེ་ལས་ཐར་ནས། བ་ལང༌། མ་ཧེ། བོང་བུ། ཁྱི། ཕག། ཝ། རྔ་མོང། རྟ། ལུག རི་དྭགས། རྭ། སྲི་མ་ར། ཁྭ་ཏ། བྱ་རྒོད། ངང་པ། ཏི་ཏི་ཝ། སྐྱར་མོ། རྭ་མ། ཤང་ཤང་ཏེའུ་ཀུ་རང་ན། ཀ་དམ་
བྷ༑ ནོར་བུ་མཐུ་ལ་སོགས་པ་རྣམས་སུ་སྐྱེས་ནས་ཁམས་ཀྱི་ཟས་ཟ་བར་འགྱུར་རོ། །གཉིས་པ་ནི་གང་གིས་ཕ་རོལ་སྦྱིན་པས་སྦྱིན་ནོ་བསམ་ནས་མ་སྨྲས་པར་ཡིད་ཀྱིས་བྱིན་ཏེ་འཆི་བའི་དུས་བྱས་ན། སྒོ་ང་ལས་སྐྱེ་
བར་གཏོགས་པ་བྱི་དང༌། ཆུ་ལ་གནས་པ་དང༌། རྒྱ་མཚོ་དང༌། རྒྱ་མཚོའི་འགྲམ་ན་གནས་པ་དང༌། ཀླུ་དང་། སྦྲུལ་དང་། ཁྱུང་ལ་གནས་པ་ལ་སོགས་པར་སྐྱེས་ནས། རེག་པའི་ཟས་ཟ་བར་འགྱུར་རོ། །གཞན་ཡང་། ལས་
རྒྱུ་འབྲས་མི་ཤེས་པ་དག་གིས། མི་དབུལ་པོ་ལ་ངས་ཁྱོད་ལ་ནོར་རྫས་སྦྱིན་ནོ་ཞེས་ཁས་བླང་སྟེ། དབུལ་པོ་དེ་དགའ་སྟེ་དྲུང་དུ་ཕྱིན་པ་དང༌། ནོར་རྫས་མ་བྱིན་ཏེ་ཁ་སྟོང་པར་བཏང་ན། དམྱལ་བར་སྐྱེས་ནས་དེ་ལས་ཐར་
ནས། སྒོ་ང་ལས་སྐྱེས་པ། ཉ་དང༌། ཆུ་སྲིན་ཀ་མ་ཏ་དང༌། ཀུམ་བྷི་ར་དང༌། ཉ་ཕྱིས་དང༌། དུང་ལ་སོགས་པར་སྐྱེས་ནས་ཡིད་ལ་སེམས་པའི་ཟས་ཟ་བར་་འགྱུར་རོ། །ཕ་མས་བུ་དྲན་ནས་དེས་ཚིམ་ནས་ཟས་མེད་པ་ཡང་
ཡོད་དོ། །ཞེ་སྡང་དང་གཏི་མུག་དང་ལྡན་པས་འཁོན་དུ་བཟུང་ནས་སྲོག་གཅོད་པར་བྱེད་ན། དམྱལ་བར་སྐྱེས་ནས། དེ་ལས་ཐར་ནས་དུད་འགྲོའི་རིགས། ནག་ཁུང་ན་སྦྲུལ་ཆེན་པོ་ཆེ་ཨ་ཙ་ག་ར་ཞེས་བྱ་བ་དང༌། སྲོག་

།ཆག་ག་ལ་གོ་ལི་ག་དང༌། རི་ཞོལ་ན་གནས་པ་ཞེས་བྱ་བ་ཡོད་དེ། དེ་ལ་སོགས་པ་རྣམས་དགའ་བའི་ཟས་དང་རླུང་ཟ་བར་འགྱུར་རོ། །བསམ་གཏན་གྱི་འོད་གསལ་གྱི་ལྷའི་དགའ་བའི་
ཟས་ནི་གནོད་སེམས་མེད་པའི་འཚོ་བ་ཡིན་གྱི་གཞན་དུད་འགྲོའི་དགའ་བའི་ཟས་ནི་འཁོན་དུ་ལྟ་བ་དང༌། འཁོན་དུ་འཛིན་པའི་སེམས་དང་ལྡན་པས་འདྲ་བ་མ་ཡིན་ནོ། །དུད་འགྲོ་སྤྱིའི་ཤས་གང་ཆེ་བཤད་པའོ། །མདོར་
བསྡུས་ན་དུད་འགྲོ་ཐམས་ཅད་ནི། མཐུན་མི་མཐུན་གཉིས་དང༌། བཤེས་དང་བཤེས་མ་ཡིན་པ་དང༌། ལྷན་ཅིག་སྤྱོད་པ་དང༌། ལྷན་ཅིག་སྤྱོད་པ་མ་ཡིན་པ་དང་དེ་ལ་སོགས་པ་རྣམས་ཀྱང་མི་དགེ་བ་དང་ལྡན་པ་ཡིན་དེ།
ཁྲ་དང་གླག་ལ་སོགས་པ་རྣམས་སྲོག་གཅོད་པ་དང་ལྡན། ཁྭ་ཏ་ལ་སོགས་པ་རྣམས་མ་བྱིན་པར་ལེན་པ་ལ་རྐམ་པ་དང༌། སྦལ་པ་ལ་སོགས་པ་རྣམས་འདོད་པར་ལོག་པར་གཡེམ་པ་དང་ལྡན་པ་དང༌། དོན་མེད་པར་ངག་
འཁྱལ་གྱི་སྒྲ་འབྱིན་པ་ཐིང་རིང་ལ་སོགས་པ་དང༌། མི་མཐུན་བའི་ཕྲ་མ་སྨྲ་བའི་བྱ་མ་བྱི་ལྟ་བུ་དང་། ཚིག་རྩུབ་དང་རྫུན་དང་ལྡན་པ་གཅན་གཟན་རྣམས་དང༌། ཝ་ལ་སོགས་པ་རྣམས་བརྣབ་སེམས་དང་ལྡན་པ་སྟེ། སྦྲུལ་
གདུག་པ་ལྟ་བུ་ལ་སོགས་པ་རྣམས་གནོད་སེམས་དང་ལྡན་པ། ལོག་པར་ལྟ་བས་བསྐྱེད་པ་ནི་དམྱལ་བ་ན་གནས་པའི་བྱ་རྣམས་ཡིན་ཏེ། དེ་རྣམས་ཐམས་ཅད་ཀྱང་རང་གིས་སྔོན་ལས་བྱས་པའི་རྗེས་སུ་འབྲེང་བ་ཡིན་པས།

དམྱལ་བ་ཡི་དྭགས་དུད་འགྲོ་རྣམས་སུ་ཡང་ནས་ཡང་དུ་སྡུག་བསྔལ་མྱོང་བར་བྱེད་པ་ཡིན་ནོ། །ཀླུ་ལ་ལྔ་ལས། དང་པོ་སྤྱིར་བསྟན་པ་ནི། དེ་ནས་གཞན་ཡང་དུད་འགྲོ་ལ་སྦྱིན་པ་དང༌། ཚུལ་ཁྲིམས་ཀྱི་ཆ་ཤས་གཏི་མུག་དང་
ལྡན་པས་བསྐྱེད་པ་དེ་ཡང་ཡིན་ཏེ་ཕྱི་ཡི་རྒྱ་མཚོ་ལ་ལྡན་པས་གནས་པ་རྣམས་ཆགས་པས་བསྐྱེད་པ་ཡིན་ཞིང་འདོད་ཆགས་སྤྱོད་པར་བྱེད་ལ། རྒྱ་མཚོའི་ནང་མ་ལ་སྤྱོད་པ་རྣམས་ཞེ་སྡང་ལ་སྤྱོད་པ་ཡིན་ནོ། །རྒྱལ་པོ་ལ་
གཉིས་ལས་དཀར་པོའི་རྒྱལ་པོ་ནི་དེ་རྣམས་ཀྱི་གཙོ་བོ་རྒྱལ་པོ་ནི་མགོ་བདུན་པ་དང༌། གླང་པོའི་གདོང་དང༌། ནོར་རྒྱས་ཀྱི་བུ་དང༌། འཇོག་པོ་དང༌། བཟང་ལྡན་དང༌། བསྐྱེད་པ་དང༌། མི་འཇོ་བ་དང༌། སྤྲིན་འཕྲེང་ཅན་
དང༌། འཁྱིལ་བ་དང༌། ཀུན་འགྲོ་དང༌། རབ་སྤྲོ་ཏེ། ཀླུའི་རྒྱལ་པོ་འདི་རྣམས་ནི་ཆོས་དང་ལྡན་ཞིང༌། འདི་རྣམས་ཀྱིས་མི་རྣམས་ཀུན་ལ་བདེ་བར་སྐྱོང་སྟེ། ལོ་ལེགས་པའི་ཕྱིར་དུས་དུས་སུ་ཆར་རན་པ་བདེ་བར་འབེབས་པ་
དང༌། དུས་མ་ཡིན་པའི་སེར་བ་དང༌། སྤྲིན་དང་རླུང་གཏོང་ཁར་མི་བྱེད་དོ། །འཇིག་རྟེན་ན་ཆོས་དང་མཐུན་པར་སྤྱོད་ན། ཀླུ་རྣམས་སྟོབས་རྒྱས་སྟེ་བདེ་ལེགས་ཐམས་ཅད་བྱེད་དེ། ད་འཛམ་བུ་གླིང་ཐམས་ཅད་སྐྱོང་ངམ་
ནུབ་ཀྱི་བ་གླང་སྤྱོད་ཀྱི་མི་རྣམས་ལ་ཆུ་རྙོག་པ་ཅན་བྱུང་ན་དུས་ཉེ་བར་འགྲུམ་པ་ཡིན་པས། ཀླུའི་རྒྱལ་པོ་དེས་སྤྲིན་མི་ལྡང་བར་བྱེད། ངམ་འགྲོག་དང༌། གཡང་ས་དང༌། རི་བོ་རྣམས་ལ་ཆུ་རྙོག་པ་ཅན་མི་འབབ་པར་བྱེད་

།ཅིང་བདེ་འབར་སྐྱོང༌། ཤར་གྱི་ལུས་འཕགས་པོའི་མི་རྣམས་ལ་གློག་མཐོང་བ་དང༌། འབྲུག་སྒྲ་ཐོས་ན་ནད་བྱུང་བས་ཀླུའི་རྒྱལ་པོས་སྒྲ་མི་འབྱིན་གློག་མི་གཏོང་ཅིང་བདེ་བར་སྐྱོང༌། བྱང་བྱ
སྒྲ་མི་སྙན་གྱི་མི་རྣམས་ལ་རླུང་གྲང་མོས་མེ་ཏོག་དག་ཞུམ་ཞིང༌། དྲི་མི་ཞིམ་པར་བྱེད་པས་ཡིད་མི་དགའ་བར་འགྱུར་བ་དང༌། སྤྲིན་ནག་པོའི་རྐྱེན་གྱིས། བྱ་དག་སྐད་མི་སྙན་པ་འབྱིན་ལ། པི་ཝང་དང༌། རྫ་རྔའི་སྒྲ་ཡང་མི་
སྙན་འགྱུར་བས་གནོད་པ་ཡོད་དེ། ཆོས་དང་ལྡན་པའི་ཀླུའི་རྒྱལ་པོས་དེ་རྣམས་མི་འབྱུང་བར་བྱེད་ཅིང་བདེ་བར་སྐྱོང་ངོ། །ནག་པོ་ཀླུའི་རྒྱལ་པོ་ནི། གཞན་ཡང་ཀླུའི་རྒྱལ་པོ་ཆོས་དང་མི་ལྡན་པ་ནི་རབ་འཇོག་དང༌།
བསྒྱིངས་པ་དང༌། ནག་པོ་དང༌། ཧུ་ལུ་ཧུ་ལུ་ཏེ་འཇིག་རྟེན་ན་མི་དགེ་སྤྱོད་པ་ཚེ་ཁོང་རྣམས་དགའ་སྟེ། ལུས་ལས་དུག་མང་པོ་འབྱུང་བར་བྱེད། དེ་དག་སྤྲིན་ངན་པའི་ནང་ན་རྒྱུ་ཞིང་དུག་གི་ཤིང་ལྗོན་པ་འབྱུང་བར་བྱེད་པ་
དེས་རླུང་མ་རུང་བྱེད། རླུང་དེས་ཆུ་མ་རུང་བར་བྱས་ནས་འབྲས་བུའི་ཚོགས་སྐྱོང་མ་རུང་པར་བྱེད། ཁ་ཟས་དེ་ཟོས་ན་ཡང་ནད་དག་འཁྲུག་པར་བྱེད། དེ་ནས་ཚེ་ཐུང་བར་བྱེད། རྒྱལ་པོ་སྡང་སེམས་ཅན་དུ་འགྱུར་ཕན་ཚུན་
གསོད་པ་འཇིག་རྟེན་ན་མི་དགེ་སྣ་ཚོགས་འབྱུང་བར་བྱེད་དོ། །གནས་དང་ཟས་ནི་གནས་ནི་ལོངས་སྤྱོད་ལྡན་ཡིན་ལ། ཚད་ནི་དཔག་ཚད་སུམ་སྟོང་ཡོད་པ། རིན་པོ་ཆེའི་རྭ་བས་བསྐོར་བ། རིན་པོ་ཆེ་སྣ་བདུན་འོད་དང་

བཅས་པ་འབྱུང་བ། ལྟེང་ཀ་དང༌། འབབ་ཆུ་དང༌། ཨུཏྤལ་ཕུན་སུམ་ཚོགས་པ་ནི་སྐྱེ། བདུད་རྩིའི་ཁ་ཟས་ནི་ཟ། རྟག་དུ་བདེ་བ་ལ་ནི་གནས། ལུས་མེ་ཏོག་དང་ཕྱེ་མ་དང་བྱུག་པས་ནི་བརྒྱན། འགའ་སྦྲུལ་གདུག་པ་ཁོ་ནས་
ཟ་ལ་ཅུང་ཟད་བདེ་བར་གནས་པ་ཡིན་ནོ། །བློ་རྨོངས་པ་ཅན་གྱིས་གཙུག་ལག་ཁང་ངམ་གྲོང་ཁྱེར་དང༌། གྲོང་རྡལ་མེས་བསྲེག་པའི་ལས་ནག་པོ་སྟོབས་ཀྱིས་སྐྱེས་པའི་གླུ་རྣམས་ལ། བྱེ་མའི་རྡུལ་དག་འབབ་པས། མགོ་
དང་གནས་བསྲེག་པར་བྱེད་བུ་སྨད་དུག་ཐོག་ཐམས་ཅད་ཀྱང་བསྲེག་པར་བྱེད་པར་འགྱུར་རོ། །གང་གིས་བུ་དང་ཆུང་མའི་ཟས་རྣམས་བཙན་འཕྲོག་བྱེད་ཅིང༌། བདག་ཉིད་གཅིག་པུ་ཟས་མང་པོ་ཟ་ལ། བུ་སྨད་ལ་ནི་ཟས་
ངན་པ་སྦྱིན་པ་དེ་ནག་པོའི་ཀླུར་སྐྱེས་ནས། བྱེ་ཚན་དང་། སྦལ་པ་དང༌། རླུང་ཟ་བར་བྱེད་ཅིང༌། སྡུག་བསྔལ་རྣམ་པ་སྣ་ཚོགས་ཀྱིས་ལུས་གདུངས་པ་ཡིན་ལ། མི་རྣམས་ལ་ཡང་འཚེ་བར་བྱེད་དོ། །དུས་མ་ཡིན་པའི་སེར་བ་
དང་རླུང་དང་སྤྲིན་ནག་གདོང་ཞིང་ལོ་ཏོག་མ་རུང་པར་བྱེད་དོ། །སྐྱེ་གནས་ཀྱི་རིགས་བསྡུ་བ་ནི་གཞན་ཡང་མཚོའི་ཆུ་ལག་དང་བཅས་པར་ཆོས་དང་ལྡན་པའི་ཀླུ་དག་ནི་བྱེ་བ་ལྔ་བཅུ་རྩ་བདུན་གནས་ཏེ། ཆོས་དང་མི་ལྡན་
པའི་ཀླུ་རིགས་ནི་བགྲང་དུ་མེད་དོ། །མ་དྲོས་པ་ལ་སོགས་པ་གླིང་བཞི་རོལ་མཚོ་ལ་གནས་པ་དེ་དག་ཀླུ་ནི་དུ་མ་རྣམས་ནི་ཀླུ་རིགས་བཞི་ཡིན་ཏེ། སྣ་ཚོགས་ཀྱི་ལས་ལས་སོ་སོར་བདེ་སྡུག་བསྐྱེད་པའོ། །ཚེའི་ཚད་ནི་ཀླུ་

།མཆོག་དེ་དག་གི་ཚེ་ནི་བསྐལ་པ་གཅིག་སྟེ། ཀླུ་གཞན་དག་གི་ཚེ་ནི་ངེས་པ་མེད་པ་དུ་མ་ཡིན་ནོ། །གསུམ་པ་་ལྷ་མ་ཡིན་ལ་གསུམ་སྟེ། མདོར་བསྟན་པ་དང༌། སོ་སོར་བཤད་པ་དང༌། ལྷ་
དང་ལྷ་མིན་འཐབ་པའི་ཚུལ་ལོ། །དང་པོ་ནི། ལྷ་མ་ཡིན་གྱི་རིགས་ནི་གཉིས་ཡིན་ཏེ། བདུད་རིགས་ཀྱི་ཡི་དྭགས་དང༌། ཡི་དྭགས་རྫུ་འཕྲུལ་ཆེན་པོ་གཉིས་པོ་དེ་ཡི་དྭགས་ལྷ་མིན་དུ་གཏོགས་སོ། །སྔར་གོང་དུ་དུད་འགྲོའི་
ནང་དུ་བགྲང་བའི་ལྷ་མ་ཡིན་གང་ཡིན་པ་དེ་ནི། རྒྱ་མཚོའི་ནང་དུ་ནུབ་པའི་རི་རབ་ལ་ནི་དཔག་ཚད་བརྒྱད་ཁྲི་བཞི་སྟོང་ཡོད་པ་དེ་ལ་གནས་པ་ཡིན་ཏེ། དེ་རྣམས་ཀྱི་གནས་ནི། སྣང་ལྡན་ཞེས་བྱ་བ་དང༌། ཟླ་འཕྲེང་ཞེས་བྱ་
བ་དང༌། གནས་བཟང་པོ་ཞེས་བྱ་བ་དང༌། མི་གཡོ་བ་ཞེས་བྱ་བ་རྣམ་པ་བཞི་ཡོད་དེ། དེ་རྣམས་ཀུན་ཀྱང་དཔག་ཚད་ཁྲི་ཕྲག་གཉིས་དང༌། སྟོང་དང་ཚེ་ཚད་གཅིག་ཡོད་པ་ནི་རིམ་པ་གཞན་གནས་པ་ཡིན་ཏེ་ཤེས་པར་བྱའོ།
གཉིས་པ་སོ་སོར་བཤད་པ་བཞི། སྒྲ་གཅན་བཤད་པ་དང༌། བརྟན་པ་བཤད་པ་དང༌། ཚེ་གནས་བཤད་པ་དང༌། གསེར་ལྡན་བཤད་པའོ། དང་པོ་ལྔ་ལས། གནས་ཀྱི་བཀོད་པ་ནི། གནས་བཞི་ཡོད་པ་དེ་ལས། དང་པོ་དེ་
ནི་ལྷ་མ་ཡིན་གྱི་དབང་པོ་སྒྲ་གཅན་གནས་པ་ཡིན་ཏེ། གྲོང་ཁྱེར་དེའི་འཁོར་དུ་དཔག་ཚད་བརྒྱད་སྟོང་ཡོད་པ་རིན་པོ་ཆེའི་རང་བཞིན་ལས་གྲུབ་པ། ཅི་འདོད་པའི་ལོངས་སྤྱོད་སྣ་ཚོགས་དང་ལྡན་པ། ཕྱོགས་བཞིར་སྐྱེད་

མོས་ཚལ་དང༌། བརྒྱན་པ་དང༌། ངང་པ་དང༌། ཁུ་བྱུག་ལ་སོགས་སྐད་སྙན་པ་འབྱིན་པའི་བྱ་རྣམས་་ཡོད་དེ། སྐྱེད་མོས་ཚལ་ཐམས་ཅད་ཀྱང་ཁོར་ཡུག་ནི་དཔག་ཚད་བརྒྱ་བརྒྱ་ཡོད་པའོ།།རིན་ཆེན་སྣ་ཚོགས་ཀྱི་ལྗོན་པ་
དང༌། ཆུ་མིག་དང༌། མཚོ་དང༌། ལྟེང་ཀ་དང༌། མེ་ཏོག་སྣ་ཚོགས་དང༌། འབབ་ཆུ་ཡིད་དུ་འོང་བ་དུ་མས་བརྒྱན་པ་དང༌། བྱ་སྣ་ཚོགས་དང༌། བུང་བ་སྒྲ་སྙན་པ་དུ་མས་གང་བ་ཡོད་དོ། །དེ་ན་ལྷ་མ་ཡིན་གྱི་དབང་པོ་སྒྲ་
གཅན་ཆུང་མ་ཡིད་བཞིན་མཛེས་འགྱུར་མ་དང༌། སྤོས་ཀུན་ལྡན་མ་དང༌། ནགས་ཚལ་མ་མཛེས་མ་དང༌། བཀྲ་ཤིས་མ་དེ་རྣམས་དང་བཅས་པ་དང༌། དེའི་གཡོག་མོ་ལྷ་མ་ཡིན་གྱི་བུ་མོ་ཕྲག་ཁྲིག་ཕྲག་བཅུ་གཉིས་དང་
1446
བཅས་པས་བསྐོར་ནས་ཡོད་དེ། དེའི་བདེ་བ་དང་ལོངས་སྤྱོད་ཀྱི་མིང་ཤེས་པར་དཀའོ། །གཉིས་པ་གཙོ་བོའི་རྒྱུ་འབྲས་ནི། ལྟ་མིན་རྒྱལ་པོ་འདི་ནི་སྔོན་བྲམ་ཟེར་གྱུར་ནས་སྦྱིན་པ་གཏོང་བ་ལ་བརྩོན་ཞིང༌། རིག་བྱེད་
ཐམས་ཅད་ལ་མཁས་པར་གྱུར་རོ། རྒྱལ་བའི་མཆོད་རྟེན་ལ་མེ་ཤོར་བར་མཐོང་ནས། འདི་སྙམ་དུ་སེམས་དེ། བདག་ནི་འདི་ཡི་བསོད་ནམས་ཀྱང་མི་དགོས། འདི་ཐམས་ཅད་མཁྱེན་པའི་གནས་ཀྱང་མ་ཡིན་མོད་ཀྱི། འོན་
ཀྱང་འདི་མཛེས་པ་གཅིག་འདུག་པས་མེས་འཚིག་ན་མི་རུང་ལ། རྒྱལ་པོས་ཀྱང་བཀྱོན་དོག་ནས། དད་པ་མེད་ཀྱང་ཤིང་རྟ་སྟོང་ཕྲག་བཞིས་ཆུ་བསྐུལ་ནས་མཆོད་རྟེན་མ་ཚིག་པར་བྱས་ནས། དད་པ་མེད་ཀྱང་འདི་སྐད་

།ཅེས་སྨྲས་སོ། །གལ་ཏེ་འདི་ལ་བསོད་ནམས་ཡོད་ན། འདོད་པའི་ཁམས་ན་བདག་གི་ལུས་གཞན་ལས་མཆོག་ཏུ་འགྱུར་བར་ཤོག་ཅེས། ཚིག་དེ་བརྗོད་པས་དེ་ལྷ་མ་ཡིན་གྱི་དབང་པོར་གྱུར་
པ་ཡིན་ནོ། །གསུམ་པ་འཁོར་གྱི་རྒྱུ་འབྲས་ནི། དེའི་འཁོར་དུ་སྐྱེས་པའི་ལྷ་མ་ཡིན་རྣམས་ནི་རང་གི་གྲགས་པ་འདོད་པའམ། རྒྱལ་པོའི་བཀའམ་རང་གི་རིགས་ཀྱི་ཆོས་ལུགས་བསྲུང་བའི་ཕྱིར། རི་དྭགས་དང༌། ཉ་དང། དེ་
81
ལ་སོགས་སེམས་ཅན་རྣམས་རང་གིས་མི་གསོད་ཅིང༌། གཞན་ལ་ཡང་སྲུང་བར་བྱེད་ཅིང༌། སྦྱིན་པ་དང་བཅས་པའི་མི་དགེ་བ་གཞན་སྤྱོད་པ་དེ། ལས་དེས་ལྷ་མ་ཡིན་དེར་སྐྱེས་ནས་སྣོན་པའི་ལུས་བླང་ནས། འདྲེས་མའི་
བདེ་བ་ནི་མྱོང་ཞིང་ཡིད་ང་རྒྱལ་དང་བཅས་པ་ཡིན་ནོ། །བཞི་པ་ཚེ་ཚད་ནི་མི་ཡི་ལོ་ལྔ་བརྒྱ་ལྷ་མ་ཡིན་གྱི་ཞག་གཅིག་ཡིན་ཏེ། དེ་སུམ་ཅུ་ལ་ཟླ་བ་གཅིག དེ་བཅུ་གཉིས་ལ་ལོ་གཅིག་ཏུ་བྱེད་པའི། འདྲེས་དེས་བསྒྲེས་ནའི་
རང་ལོ་ལྔ་སྟོང་ཐུབ་པ་ཡིན་ཏེ། བར་མ་དོར་ནི་འཆི་བ་ཡང་ཡོད་དོ། །ལྔ་པ་ཉི་ཟླའི་འགྲིབ་ཚུལ་ནི་དེ་ལྟར་ལྷ་མ་ཡིན་གྱི་དབང་པོ་དེ་ལྷའི་གནས་དང་ཆགས་པ་དང་ལྡན་པས་ལྷའི་བུ་མོ་རྣམས་ལ་ལྟ་བར་འདོད་པ་དང༌། ཟླ་
བ་ལ་རེག་པར་འདོད་པ་དང༌། ལྷ་རྣམས་གཡུལ་འགྱེད་འདོད་པའི་ཚེ། རྫུ་འཕྲུལ་གྱི་ལུས་དང་ལག་པ་གཉིས་ཀྱིས་ཉི་ཟླའི་འོད་ཟེར་དེ་བསྒྲིབ་བོ། །དེ་ལ་རྟོག་གེ་པ་རྣམས་གནམ་གྲུམ་ཞེས་ཀྱང་སྨྲ། ཉི་ཟླ་གཟས་ཟིན་ཞེས་

ཀྱང་སྨྲའོ། །གཉིས་པ་བརྟན་པ་བཤད་པ་ལ་བཞི་ལས། དང་པོ་གནས་ནི་ཟླ་བའི་འཕྲེང་བ་ཞེས་བྱ་བའི་གནས་གཉིས་པར་ལྷ་མ་ཡིན་གྱི་རྒྱལ་པོ་འགུལ་འཕྲེང་ཞེས་བྱ་བ་གནས་ཏེ། སྔ་མ་ལས་ལྷག་པའི་གྲོང་ཁྱེར་ཡོད་པ་ནི་
གཉེས་ཤིང་བརྩེ་བ་ཞེས་བྱ་བ་དཔག་ཚད་བརྒྱད་སྟོང་ཡོད་པ། ཆུ་དང་ཤིང་དང༌། བྱ་སྣ་ཚོགས་དང་བུང་བ་སྒྲ་སྙན་ལ་སོགས་པས་བརྒྱན་པ། གྲོང་ཁྱེར་དེའི་ཕྱོགས་བཞི་སྟེ། རི་ཡི་རྩེ་མོ་དགའ་བྱེད་དང་། ལྷང་ཚོར་དང༌། མི་
སྣང་དང་། ཡིད་འོང་གསེར་ཞེས་བྱ་བ་བཞི་ཡོད་དེ། དེ་དག་ཀུན་ཀྱང་དཔག་ཚད་ལྔ་སྟོང་ཡོད་ལ། དེ་དག་གི་ཚལ་རྣམས་ཀྱང་ནགས་སྣ་ཚོགས་དང་བཅས་པ་ཡོད་ཅིང༌། རིན་པོ་ཆེ་སྣ་ཚོགས་ཀྱི་ལྗོན་པ་འབབ་ཆུ་དང་བཅས་
པ་དང༌། རྨ་བྱ་འབུམ་ཕྲག་དུ་མ་སྒྲ་སྙན་པ་འབྱིན་པ། ལྷ་མིན་ཆེན་པོས་བསྐྱངས་པ། གྲང་བ་དང་ཚ་བས་ཉམས་པ་མེད་པ། གླུ་དང་རོལ་མོས་རྟག་ཏུ་དགའ་བ་ཡིན་ནོ། །གྲོང་ཁྱེར་སྐར་འཕྲེང་གི་དབུས་ན་མཚོ་ཀུན་མཐོང་
ཞེས་ཞིང་དུ་དཔག་ཚད་ལྔ་ཡོད་པ། རབ་ཏུ་དང་བ་ཟླ་བ་གཉིས་པ་ལྟར་གསལ་བ་ལྷ་མ་ཡིན་རྣམས་ལྷ་དང་གཡུལ་འགྱེད་པ་ལ་འགྲོ་བའི་སྔོན་དུ། མཚོ་དེའི་ནང་དུ་བལྟས་ན། རང་ཕམ་ན་འབྲོས་པ་སྣང༌། འཆི་ན་རོ་སྣང༌།
ལས་དང་མཐུན་པར་རང་ལ་ཅི་ཡོང་གི་གཟུགས་ཐམས་ཅད་མཐོང་སྟེ། དཔེར་ན་མེ་ལོང་གཡའ་མེད་པའི་ནང་དུ་བལྟས་ན་རང་གི་གཟུགས་ཐམས་ཅད་སྣང་བ་བཞིན་དུ་མཚོ་དེར་སྣང་ངོ༌། །འཛམ་བུ་གླིང་དུ་མི་དགེ་བ་བྱེད་

།པ་མཚོ་དེར་མཐོང༌། ཁོང་རྣམ་དགའ་བར་འགྱུར་རོ།།དགེ་བ་བསྒྲུབ་པ་མཐོང་བ། ལྷ་རྣམས་རྒྱལ་བར་འགྱུར་གྱིས་དོགས་ནས། ཀླུ་ནག་པོ་ལ་དགའ་བ་རྣམས་ལ་སྦྲན་ནས། ནད་སྣ་
ཚོགས་གཏོང་བ་དང༌། ལོ་ཏོག་མ་རུངས་པར་བྱེད་དུ་བཅོལ་ལོ། །གཉིས་པ་གཙོ་བོའི་རྒྱུ་འབྲས་ནི་དེ་ནས་ལྷ་མ་ཡིན་གྱི་རྒྱལ་པོ་བརྟན་པ་ནི་ལྷ་མ་ཡིན་གྱི་བུ་མོ་མཛེས་པ་དུ་མ་དང༌། ལས་དང་མཐུན་པར་བདེ་བ་སྣ་ཚོགས་
ལ་སྤྱོད་པར་བྱེད་དེ། རི་དང༌། ཚལ། ཆུ་དང་བྱ་སྣ་ཚོགས་ཀྱི་བརྒྱན་པ་ལོངས་སྤྱོད་དུ་མ་དང་ལྡན་པ་ནི་དཔག་ཏུ་མེད་དོ། །གསུམ་པ་འཁོར་གྱི་རྒྱུ་འབྲས་ནི་གང་གིས་སྔོན་གྱི་ཚེ་ཕྱི་རོལ་པ་དག་གིས་སྡིག་པ་དང་སྐྱོན་དང་
བཅས་པའི་མཆོད་སྦྱིན་བྱས་པ་དང༌། བཟའ་བཅའ་མང་པོ་བཤམ་ནས། ཚུལ་ཁྲིམས་དང་ལྡན་པ་ལ་མ་བྱིན་ནས། ཕྱི་རོལ་བའི་ཆགས་པ་དང་བྲལ་བ་ལ་སྦྱིན་པ་ངན་པ་བཏང་བའི་འབྲས་བུས་ལྷ་མ་ཡིན་གྱི་རྒྱལ་པོར་
བསྐྱེད་པ་ཡིན་ཞིང༌། སྤྲིན་པ་འབྲིང་དང༌། བར་པ་དང༌། མཆོག་གིས། བདེ་བ་ཡང་དེ་ལྟར་བསྐྱེད་པ་ཡིན་ནོ། །མི་གང་གཞན་ལ་རྐུ་འཕྲོག་བྱེད་ཅིང༌། སྡིག་པ་དང་བཅས་པའི་ཕྱི་རོལ་པའི་མཆོད་སྦྱིན་གང་བྱེད་པ། འཇིག་
རྟེན་པའི་འབྲས་བུ་འདོད་པ་དེ་ལྷ་མ་ཡིན་གྱི་འཁོར་དུ་སྐྱེ་བ་ཡིན་ནོ། །བཞི་པ་ཚེ་ཚད་ནི། ལྷ་མིན་དེ་དག་གི་ཚེ་ནི་མི་ཡི་ལོ་དྲུག་བརྒྱ་ལ་ལྷ་མིན་གྱི་ཞག་གཅིག་དེ་སུམ་ཅུ་ལ་ཟླ་བ་། ཟླ་བ་བཅུ་གཉིས་ལ་ལོ་གཅིག་དུ་བྱས་

པའི་རང་གི་ལོ་ནི་དྲུག་སྟོང་གི་བར་དུ་འཚོ་བ་ཡིན་ནོ། །བཞི་པ་རྩེར་གནས་བཤད་པ་ལ་ཡང་བཞི་ལས། དང་པོ་གནས་ནི། དེ་ནས་ས་གཞི་གསུམ་པ་གནས་བཟང་པོར་གནས་པའི་ལྷ་མ་ཡིན་བརྩེ་བར་གནས་པ་རྣམས་ཀྱི་
གྲོང་ཁྱེར་ཟབ་པ་བྱ་བ་དཔག་ཚད་བརྒྱད་སྟོང་ཡོད་པ་ལས། དེའི་ཕྱོགས་རྣམས་སུ། གཡེར་ཀའི་ཕྲེང་བའམ་ཚལ་བྱ་བར། དྲིལ་བུ་གཡེར་ཁའི་ལྗོན་པ་ལ་རྟག་ཏུ་སྒྲ་དབྱངས་སྙན་པ་སྒྲོག་པ་དང༌། གསེར་ཕྲེང་གི་ཚལ་དུ་
གསེར་གྱི་ལྗོན་པ་སྐྱེ་བ་དང༌། མེ་ཕྲེང་ཚལ་དུ་མེ་ལྟ་བུའི་ལྗོན་པ་ལ་འབྲས་བུ་དམར་པོ་ཕྱུང་བ་དང་། འདྲེས་པའི་ཚལ་བྱ་བར་མེ་ཏོག་དང་འབྲས་བུ་འདྲེས་པ་སྐྱེ་བ་ལ་སོགས་པའི་ཚལ་ཆེན་པོ་བཞིས་བརྒྱན་ཅིང་མཛེས་པར་
150
བྱས་པ་ཡིན་ཏེ་གནས་གོང་མ་གཉིས་ལས་ཁྱད་པར་དུ་མཛེས་པའོ། །གཉིས་པ་གཙོ་བོའི་རྒྱུ་འབྲས་ནི། གྲོང་ཁྱེར་དེ་ན་ལྷ་མ་ཡིན་གྱི་རྒྱལ་པོ་མེ་ཏོག་འཕྲེང་བྱ་བ་གནས་ཏེ། ཁང་པ་བཟང་པོ་དང༌། སྐྱེད་མོས་ཚལ་ཡིད་དུ་
འོང་བ་དུ་མའི་ནང་ན་ལྷ་མ་ཡིན་གྱི་བུ་མོ་མཛེས་པ་རྣམས་ཀྱིས་མཆོད་ཅིང༌། སྟོབས་དང་ལྡན་པའི་ལོངས་སྤྱོད་དུ་མས་དག་རྩེ་དགའ་ཞིང་འདུག་གོ །ལྷ་མིན་དེ་རྣམས་ནི་སྔོན་གྱི་ཚེ་ཚུལ་ཁྲིམས་འཆལ་པ་སྤྱོད་པ་ལ་སེམས་
པ་དང་མི་ལྡན་པའི་མིས་ཟས་ཀྱིས་མཆོད་པར་བྱས་ན་བདུད་རྩི་དྲི་མ་ཅན་ཟ་བའི་ལྷ་མིན་ཐོབ་པར་གྱུར་པ་ཡིན་ཞེས། འདྲེན་པ་སངས་རྒྱས་ཀྱིས་མདོ་ལས་གསུངས་སོ།།གསུམ་པ་འཁོར་གྱི་རྒྱུ་འབྲས་ནི་འཁོར་གཞན་་་

༄༅། །དག་དེར་སྐྱེ་བའི་རྒྱུ་ནི། དུས་སུ་སྦྱོར་བའི་སྟོན་མོ་དང༌། གྱད་དང༌། སིང་ཁྲོལ་དང༌། དགའ་མགྲོན་དང༌། དེ་བཞིན་དུ་ཕལ་པའི་སྦྱིན་པ་ངན་པ། ཡུལ་སེམས་པ་དང་མི་ལྡན་པ་བཟང་
མ་ཡིན་པ་ལ་བྱིན་པ་དེས། ལྷ་མིན་གྱི་གནས་དེར་སྐྱེ་བ་ཡིན་ནོ། །བཞི་པ་ཚེ་ཚད་ནི། མི་ཡི་ལོ་བདུན་བརྒྱ་ལ་ལྷ་མིན་གྱི་ཞག་གཅིག དེ་སུམ་ཅུ་ལ་ཟླ་བ་གཅིག དེ་བཅུ་གཉིས་ལ་ལོ་གཅིག་བྱས་པའི་དེ་ལྟར་བསྒྲེས་པའི་
རང་གི་ལོ་བདུན་སྟོང་ཐུབ་པ་ཡིན་ནོ། །གཉིས་པ་གསེར་ལྡན་བཤད་པ་ལ་བཞི་ལས། དང་པོ་གནས་ནི། གོང་དུ་བཤད་པ་དེ་ལས། ལྷ་མིན་གྱི་གནས་པའི་ས་བཞི་པ་མི་གཡོ་བ་བྱ་བའི་དབུས་ན། ལྷ་མིན་གསེར་ལྡན་པ་
བྱ་བའི་གྲོང་ཁྱེར།མཛེས་པ་ཞེས་བྱ་བ་གསེར་གྱི་ས་གཞིའི་སྟེང་གནས་པ། དཔག་ཚད་བརྒྱད་སྟོང་ཡོད་པ། རིན་ཆེན་སྣ་ཚོགས་ཀྱི་རང་བཞིན་ལས་གྲུབ་པ། རྣམ་པར་བཀྲ་ཞིང་མཛེས་པ་ལྟ་ན་སྡུག་པ། ཤིང་ལྗོན་པ་དང་
སྐྱེད་མོས་ཚལ་དུ་མའི་ནང་དུ། བྱ་ཡིད་དུ་འོང་བ་སྣ་ཚོགས་དང༌། བུང་བ་སྦྲང་ཆང་གིས་མྱོས་པ་སྒྲ་སྙན་པ་འབྱིན་པས་གང་བ། གྲོང་རྡལ་དང༌། ལྟེང་ཀ་དང༌། འབབ་ཆུ་དུ་མ་དང་བཅས་པས་བརྒྱན་པ། ལྷ་མ་ཡིན་གྱི་བུ་
མོ་གཟུགས་མཛེས་མ་བརྒྱ་སྟོང་རྣམས། རིན་པོ་ཆེའི་རྒྱན་རྣམ་པ་སྣ་ཚོགས་ཀྱིས་རབ་ཏུ་ཀླུབས་པ་རྣམས་ཀྱིས་རྩེ་བར་བྱེད། དགའ་མགུར་སྤྱོད་པར་བྱེད་དོ། །གཉིས་པ་གཙོ་བོའི་འཁོར་གྱི་རྒྱུ་འབྲས་ནི་དེ་དག་རྣམས་ཀྱི་

བདག་པོ་ཐག་ཟང་རིས་ནི་བརྩོན་པ་ཆེ་ཞིང་སྟོབས་ཆེན་པོ་དང་ལྡན་ཞིང༌། རྫུ་འཕྲུལ་ཆེན་པོ་དང་ལྡན་ཞིང༌། ཕ་རོལ་གྱི་འཇིག་པ་མེད་ཅིང་བདེ་བར་གནས་པ་ཡིན་ནོ། །བདེ་བ་དང་ལྡན་པར་གནས་པ་ནི་གཞན་ཡང་། ལྷ་
མ་ཡིན་གྱི་རྒྱལ་པོ་རབ་རྒོད་ཞེས་བྱ་བ། སྟོབས་སྙོམས་པ། ལྷ་མིན་གཞན་པས་ལྷག་པར་ཡང་ང་རྒྱལ་ཆེ་བ་དེ་ཡང་དེ་ན་གནས་པ་ཡིན་ནོ། །ལྷ་མ་ཡིན་གཞན་ལས་ཆེས་ལྷག་པ་ཡིན་ནོ། །དེ་རྣམས་ཀྱི་འཁོར་ཀུན་སྤྲོ་བ་དེ་
རྣམས་ཀྱང༌། སྟོབས་ནི་ཆེ། ལོངས་སྤྱོད་ཆེན་པོ་དང་ནི་ལྡན། བག་ཚ་བ་མེད་པར་རང་གི་ལས་ཀྱི་འབྲས་བུ་ལ་ལོངས་སྤྱོད་པའོ། ། ལྷ་མིན་གྱི་རྒྱལ་པོ་དེར་སྐྱེ་བའི་ལས་སྤྱད་པ་ན། གང་ལ་ལས་ལོག་པར་ལྟ་བ་ལ་ཞེན།
ལས་དང་འབྲས་བུ་མི་ཤེས། དཀོན་མཆོག་གསུམ་ལ་ཕྱིར་ཕྱོགས་པ་ཡང་དག་པའི་ལྟ་བ་དང་མི་ལྡན་ཤིན་ཏུ་ཡང་། ཚུལ་ཁྲིམས་དང་ལྡན་པ་གཅིག་གྱིས་ནན་གྱིས་བསླངས་པ་ལ། ལོག་པ་ལ་རབ་ཏུ་བྱུང་བ་འདི་ལ་བདག་
གིས་བསོད་སྙོམ་སྦྱིན་པས་འབྲས་བུ་མེད་པའི་ཚ་རྒོ་ཅན་ལ་བྱིན་པ་ཡིན་ནོ་སྙམ་ནས། ངོ་སྲུང་གིས་སྦྱིན་པ་ཚེར་མ་ལྟ་བུ་བྱིན་པ་དང༌། འཇིག་རྟེན་པའི་དགེ་བ་སྤྱོད་པ་དང་ལྡན་པས་གྲུབ་པ་ཡིན་ནོ། །འཁོར་གཞན་དག་སྐྱེ་
བའི་རྒྱུ་ནི། སྲེད་པའི་རོ་ལ་ཞེན་པས། སེམས་ཅན་ལ་སྙིང་བརྩེ་བ་དང༌། བདག་ཉིད་ཀྱི་འཚོ་བ་སྦྲང་རྩི་འདོད་པའི་ཕྱིར། ཚལ་གཅིག་ཏུ་ན་སེམས་ཅན་རྣམས་ལ་གནོད་པ་དང༌། འཚེ་བ་མེད་པར་བྱ་བའི་ཕྱིར་སེམས་ཅན་

།རྣམས་ཕྱོགས་གཅིག་ཏུ་བསྡུད་ནས། འཚེ་བ་མེད་པར་བྱེད་པ་དང༌། སེམས་བརྩེ་བ་དང༌། སྦྱིན་པ་དམན་པ་བཏང་བས་ལྷ་མིན་གྱི་འཁོར་དུ་གྲུབ་པ་ཡིན་ལ། སྦྱིན་པ་བཏང་བ་དེའི་ཕྱིར།
བདེ་བའི་འབྲས་བུ་ཐོབ་པ་ཡིན་ནོ། །གསུམ་པ་ཚེ་ཚད་ནི་དེ་རྣམས་ཀྱི་ཚེ་ནི། མིའི་ལོ་བརྒྱད་སྟོང་ལ་ལྷ་མིན་གྱི་ཞག་གཅིག་ཡིན། དེ་སུམ་ཅུ་ལ་ཟླ་བ་གཅིག །དེ་བཅུ་གཉིས་ལ་ལོ་གཅིག་དུ་བྱས་པའི་རང་གི་ལོ་སྟོང་ཕྲག་
མ བརྒྱད་ཐུབ་བོ། བཞི་པ་སྲིད་པ་གཞན་གྱི་རྒྱུ་མཐུན་ནི། དེ་ལྟར་བཤད་པའི་དུད་འགྲོ་རྣམས་ལས་ཐར་ནས་འཕོས་ཏེ། བརྒྱ་ལ་ལྷ་དང་མིར་སྐྱེས་ཀྱང༌། རང་རང་གི་ལས་དཀར་ནག་གང་བྱས་ཀྱི་རྒྱུ་དང་མཐུན་པར་འབྲས་
བུ་བདེ་སྡུག་འབྱུང་བ་ཡིན་པ་དེའི་ཕྱིར། དུས་རྟག་ཏུ་མི་དགེ་བའི་རིགས་ཐམས་ཅད་སྤོང་ལ། ལུས་ངག་ཡིད་གསུམ་བག་ཡོད་པར་བྱས་ནས། དགེ་བ་འཕེལ་བ་ལ་དུས་རྟག་ཏུ་བརྩོན་པར་གྱིས་ཤིག སྤྱི་དོན་གསུམ་པ་ལྟ་
དང་ལྷ་མིན་འཐབ་པའི་ཚུལ་ལ་དྲུག་སྟེ། རྒྱུ་གཉིས་བཤད་པ། རིམ་པ་བཞིན་འཐབ་ཚུལ། ཐག་ཟང་རིས་ཆས་པ། ལྷ་དབང་གླང་ཆེན་དང་བཅས་པ་ཆས་པ། ལྟས་འབྱུང་བའོ། །དང་པོ་ནི། དེ་ནས་ཡང་ལྷ་དང༌། ལྷ་མ་ཡིན་
འཐབ་པའི་གཡུལ་དུ་འཇུག་པ་བཤད་པར་བྱ་སྟེ། མི་རྣམས་དགེ་བ་བཅུ་སྤྱོད་པར་གྱུར་པ་ན། ལྷར་སྐྱེ་བ་ཡིན་པས། ལྷའི་རྒྱུད་འཕེལ་བ་དང་ལྷ་མ་ཡིན་འགྲིབ་པས། རྒྱུ་དེས་ལྷ་མ་ཡིན་དང༌། ནག་པོ་ལ་དགའ་བའི་ཀླུ་

རྣམས་ཡི་མུག་པར་འགྱུར་ལ། མི་རྣམས་དགེ་བ་བཅུ་སྤྱོད་པའི་ཚེ་ན། ལྷ་་མ་ཡིན་གནོད་བྱེད་རྣམས་ཀྱིས་ཚུར་ལ་གཡུལ་འགྱེད་ཀྱང་། ལྷ་རྣམས་ལ་སྦྲན་མི་དགོས་པར་དཀར་པོ་ལ་དགའ་བའི་ལྷ་རྣམས་ཀྱི་བཟློག་པར་ནུས་
སོ༑ །མི་རྣམས་དགེ་སྡིག་འདྲེས་མ་སྤྱོད་པའི་ཚེ་ལྷ་མིན་དཔུང་ཆེར་སོང་བས། འཕྲེང་ཐོག་ལ་སོགས་པའི་རྒྱལ་ཆེན་བཞིའི་ལྷ་རྣམས་ཀྱིས་བཟློག་པར་ནུས་སོ། །དུས་གང་གི་ཚེ་མི་རྣམས་ཆོས་མ་ཡིན་པ་མི་དགེ་བ་སྣ་
ཚོགས་སྤྱོད། ཕར་མི་འཛིན་མར་མི་འཛིན་དགེ་སྦྱོང་དུ་མི་འཛིན་བྲམ་ཟེར་མི་འཛིན་བ་དེའི་ཚེ་ན། མི་ཐམས་ཅད་གང་ཡང་ལྷར་མི་སྐྱེ་བས་ལྷའི་དཔུང་ཞན། ལྷ་མ་ཡིན་རྣམས་དཔུང་སྐྱེས་ཤིང༌། ནག་པོ་ལ་དགའ་བའི་ཀླུ་
རྣམས་ཀྱིས་གླིང་བཞིའི་མི་རྣམས་ལ། ལྷོར་ལོ་ཉེས་ཤར་དུ་གློག་དང༌། ནུབ་དུ་ཆུ་རྙོག་དང༌། བྱང་དུ་སྤྲིན་ནག་གཏོང་བས་གླིང་བཞིར་འཚེ་བར་བྱེད་པ་ནི་འདི་ལྟ་སྟེ། དེ་དག་འཛམ་བུ་གླིང་དུ། སྲིན་པོའི་ནང་དུ་རྒྱུ་ཞིང༌།
ལུས་ལ་དུག་མང་པོ་འབྱུང་བར་བྱེད། དུག་གི་ཤིང་ལྗོན་པ་འབྱུང་བར་བྱེད་དེ། དེ་དག་གིས་རླུང་མ་རུང་བྱེད། རླུང་དེས་ཆུ་མ་རུངས་པར་བྱེད། ཆུ་མ་རུངས་པར་བྱས་པ་དང༌། རླུང་དང༌། སེར་བ་རྣམས་ཀྱི་འབྲས་བུའི་སྣ་
ཚོགས་མ་རུངས་པར་བྱེད་ཅིང༌། ཁ་ཟས་དེ་ཟོས་པ་ན་ནད་འཁྲུག་ཅིང་ཚེ་ཐུང་བར་བྱེད་དོ། །ཀླུ་དེ་དག་སྤྲིན་གྱི་ནང་ཞུགས་ནས། འཇིགས་པའི་གཟུགས་སུ་བསྒྱུར་བ། མིག་ནི་ཤིང་རྟའི་འཁོར་ལོ་ཙམ། གཟུགས་ནི་རི་ནག་

།པོ་འདྲ་ལ་གཟུགས་མི་སྡུག་པ་སྣ་ཚོགས་སུ་བསྒྱུར་ནས། ཤར་གྱི་ལུས་འཕགས་གི་མི་རྣམས་ལ་གློག་གཏོང་བ་དང༌། སྒྲ་ཆེན་པོ་འབྱིན་པས་སྙིང་གས་པ་ཙམ་དུ་འགྱུར་ཞིང༌། ཁ་ཅིག་ནད་
ཀྱིས་འདེབ་པར་བྱེད་དོ། །གློག་གིས་ཕྱོགས་ཐམས་ཅད་འབར་བའི་འཕྲེང་བས་འཁྲིགས་པར་བྱེད་དོ། །ནུབ་ཀྱི་བ་གླང་སྤྱོད་ན། ངམ་འགྲོག་དང་གཡང་ས་དང༌རི་ཡི་རྩེ་མོ་མི་བཟད་པ་རྣམས་ལ་ཆར་དབྱུག་པ་ལྟ་བུ་
འབེབས་པར་བྱེད་དེ། དེས་ཆུ་རྙོག་པ་ཅན་དུ་བྱེད་དོ། །མི་རྣམས་ཀྱིས་ཆུ་རྙོག་དེ་འཐུང་བས་ནད་ཐམས་ཅད་འདོན་ཞིང་བར་ཆད་བྱེད་དོ། །བྱང་སྒྲ་མི་སྙན་དུ་ནི་ཀླུ་མ་རུང་པ་དག་གིས། སྤྲིན་སྟུག་པོ་རི་ལྟ་བུ་འབྱིན་པས་ཉི་
5
མ་བསྒྲིབ་ཅིང་། དེས་པད་མ་བསྒྲིབ་ནས་རྙིད་ཅིང་དྲི་མི་ཞིམ་པར་འགྱུར་བས་མི་རྣམས་ཡིད་དམན་པར་འགྱུར་རོ། །པི་ཝང་དང་རྫ་རྔ་རྣམས་ཀྱི་སྒྲ་ཡང་མི་སྙན་པར་འགྱུར་རོ། །དེ་ལྟར་གླིང་བཞི་ལ་འཚེ་བར་བྱེད་དོ། །རིམ་
བཞིན་འཐབ་ཚུལ་ནག་པོའི་ཀླུས་གླིང་བཞི་ལ་གནོད་པ་བྱེད་པ་དེའི་ཚེ། དཀར་པོའི་ཀླུ་ནོར་རྒྱས་ཀྱི་བུ་ལ་སོགས་པ་རྣམས་ཀྱིས། ནག་པོའི་ཕྱོགས་ཀྱི་ཀླུ་རྣམས་བཟློག་པའི་ཕྱིར་གཡུལ་འགྱེད་དོ། །དེའི་ཚེ་ནག་པོའི་ཀླུའི་
ཕྱོགས་བྱེད་པའི་ཕྱིར། གཉིས་བརྩེའི་ལྷ་མ་ཡིན་རྣམས་ཀྱིས་གོ་བགོས་ཤིང་ནག་པོ་ཀླུའི་ཕྱོགས་བྱེད་པར་འགྱུར། དེ་རྣམས་ཀྱི་མ་ཐུབ་ནས་ཕམ་ན། ལྷ་མིན་སྒྲ་གཅན་ལ་སྦྲན་པས། ལྷ་མ་ཡིན་གྱི་རྒྱལ་པོ་སྒྲ་གཅན་ཁྲོས་

ནས་གཡུལ་འགྱེད་པ་ལ་འོང་བར་བྱེད་དོ། །དེ་ནས་འཕྲེང་ཐོག་དང༌། ཡོལ་ཐོག་དང༌། རྟག་མྱོས་དང༌། པི་ཝང་གསུམ་པའི་ལྷ་རྣམས་ལ་སོགས་པ་རྒྱལ་ཆེན་བཞིའི་ལྷ་རྣམས་ཀྱིས། ལྷ་མ་ཡིན་གྱི་རྒྱལ་པོ་སྒྲ་གཅན་འཁོར་
དང་བཅས་པ་ཕམ་བར་བྱས་པ་དེའི་ཚེ། ལྷ་མ་ཡིན་གྱི་གནས་གཉིས་པར་བརྟན་པ་འགུལ་འཕྲེང་དང་བཅས་པ་ཡོད་པ་ལ་སྦྲན་ཏེ། དེ་རྣམས་ཁྲོས་ནས་འོང་ནས་ལྷ་དེ་དག་དང་མི་བཟད་པའི་གཡུལ་འགྱེད་པའི་ཚེ། ཡང་ལྷ་
མིན་རྣམས་ཕམ་པར་གྱུར་པའི་ཚེ། ལྷ་མ་ཡིན་གྱི་གནས་གསུམ་པ་ན་ཡོད་པའི་ལྷ་མིན་མེ་ཏོག་འཕྲེང་བཅས་པ་ལ་སྦྲན་པས། དེ་རྣམས་ཁྲོས་ནས་འོང་ནས་ལྷ་རྣམས་གཡུལ་ཆེན་པོ་འགྱེད་པར་འགྱུར་རོ། །དེའི་ཚེ་ལྷ་མིན་
དེ་རྣམས་ལུས་ངན་པོ་ལ་སོགས་པའི་འཇིག་རྟེན་སྐྱོང་བ་བཞིས་ཕམ་པར་བྱས་སོ། །གསུམ་པ་ཐག་ཟང་རིས་ཆས་པ་ནི་དེ་ནས་ལྷ་མིན་རྒྱལ་པོ་གསུམ་འཁོར་དང་བཅས་པ་འོག་དུ་བྲོས་ནས། རབ་རྒོད་ལ་སྨྲས་ཁྱོད་ལ་
བདག་ཅག་དཔུང་ཚོལ། ཁྱོད་ལ་རྟེན་ཚོལ་ཅེས་སྨྲས་པ་དང་། ཐག་ཟང་རིས་དང་རབ་རྒོད་ཀྱིས་འདི་སྐད་ཟེར་ཏེ། ལྷ་དེ་རྣམས་ལ་བརྒྱ་བྱིན་འོང་སམ་མ་འོང་། གསོལ་པ། མ་མཆིས་སོ། །དེ་སྐད་ཐོས་ནས། རབ་རྒོད་དང་
ཐང་ཟང་རིས་གཉིས་ཁྲོས་ཏེ། མིག་དམར་པོ་རང་གི་དཔུང་ལ་ལྟ་ཞིང་འདི་སྐས་སྨྲས་སོ། །ཀྱེ་མ་རབ་རྒོད་དང་ཐག་ཟང་རིས་ལ་སོགས་པ་ལྷ་མིན་རྒྱལ་པོ་རྣམས་ལ་མཐུ་སྟོབས་མེད་དམ། གང་ལྷ་ཆོས་འཕྲུལ་དང་དཔུང་

།དང་ལྡན་པ་རྣམས་ལྷ་འོང་ནས། ལྷ་མིན་ཀྱི་བུ་མོ་མཛེས་མ་རྣམས་ལ། ལྷ་ཁོང་རྣམས་ལྟ་བ་དང་། མྱུག་པར་པར་འདོད་དམ། ཅིང་པ་མི་ཤེས་སམ། དེས་ན། ནོར་རྒྱས་ཀྱི་བུ་ཀླུ་དང༌། གླང་
པོ་དང་བཅས་པ་དང༌། ལྷའི་རིས་ཐམས་ཅད་ཕམ་པར་བྱ་བའི་ཕྱིར་ཚར་གཅད་པར་བྱ་བའི་ཕྱིར་ང་འདོང་ངོ༌། །ལྷ་རྣམས་བསད་པ་དང་གཞོམ་པའི་ཕྱིར། ང་ཆ་ཡིས། རྔ་བོ་ཆེ་རྡུངས་ཤིག རྡུངས་ཤིག །ད་ནི་བདག་པར་མ་
དོར་ཕམ་པར་མི་འདོད་པས། བརྒྱ་བྱིན་འཁོར་དང་བཅས་པ་ང་གཅིག་པུས་ཕམ་པར་བྱའི། ལྷ་མ་ཡིན་རྣམས་རྒྱུགས་ཤིག་རྒྱུགས་ཤིག་ཞེས་སྨྲ་སྟེ། ལྷ་མ་ཡིན་རྣམས་ལ་དེ་སྐད་བསྒོ་བ་དང༌། ལྷ་མིན་དེ་ཤིང་རྟའི་འཁོར་ལོ་
རྩིབ་འབུམ་ཡོད་པ་དང༌། འོད་ཉི་མ་ལྟ་བུ་དང་བཅས་པའི་ལྷ་མ་ཡིན་བྱེ་བ་ཕྲག་དུ་མ་རྣམ་པ་སྣ་ཚོགས་པའི་གོ་བགོས་ཤིང༌། མཚོན་ཆ་དུ་མ་དང་བཅས་པ་དང༌། རྔ་བོ་ཆེའི་སྒྲ་དང༌། ལྷ་མ་ཡིན་གྱི་སྒྲ་རྣམས་ཀྱིས། རི་དང་
ནགས་ཚལ་ཐམས་ཅད་གཡོ་ཞིང་འགུལ་བར་བྱེད་དོ། །རྒྱ་མཚོ་ཡང་བརླབ་འཁྲུག་པར་བྱེད། ཉི་མའི་འོད་ཟེར་དམར་པོ་ཡང་རི་ལ་འཆར་བར་བྱེད་དོ། །བཞི་པ་ལྷ་དབང་གླང་པོ་བཅས་པ་ཆས་པ་ནི། རྒྱུ་དེས་བརྒྱ་བྱིན་
ལྷའི་འདུན་ས་ཆོས་བཟང་ན་འདུག་པའི་སྟན་རྣམས་ཀྱང་གཡོ་བར་གྱུར་པ་དང་འདི་སྙམ་དུ་སེམས་ཏེ། ལྟས་འདིས་རབ་རྒོད་དང་ཐག་ཟང་རིས་འོང་བར་སྙམ་ན་ལྷའི་དབང་པོ་བརྒྱ་བྱིན་གྱིས། ལྷ་རྣམས་ལ་སྨྲས་པ སུམ་

ཅུ་པའི་ལྷ་རྣམས། ཆོས་ཤིག་ཆོས་ཤིག རབ་རྒོད་དང་ཐག་ཟང་རིས་གཉིས་ལྷ་རྣམས་ཕམ་པར་བྱ་བའི་ཆ་ཞིང་འདུག་གོ་ཅེས་བཀའ་སྩལ་པ་དང༌། དེ་ནས་ལྷ་ཐམས་ཅད་ཤིང་རྟ་སྣ་ཚོགས་ཀྱི་ཚལ་དུ་ནི་གོ་ཆ་དང༌། མཚོན་
ཆ་རྣམས་ཡོད་པ་དེ་ལེན་པའི་དོན་དུརྒྱུག་པར་བྱེད་པ་དེའི་སྒྲ་ནི་རྒྱ་མཚོ་འབྲུག་པའི་སྒྲ་ལྟ་བུ་འབྱུང་སྟེ། རྡུལ་འཚུབ་པས་ཀྱང་ནམ་མཁའ་གཡོག་པ་བཞིན་དུ་གྱུར་རོ། །དེ་ནས་ལྷ་རྣམས་ཀྱིས་གོ་ཆ་རྣམས་ནི་གོན། མཚོན་ཆ་
སྣ་ཚོགས་ཐོག་ནས། ཤིང་རྟ་རིན་པོ་ཆེ་སྣ་ཚོགས་ཀྱིས་བརྒྱན་པ་རྣམས་ཀྱི་ནང་དུ་བཞུགས་ནས་བརྒྱ་བྱིན་ལ་ལྟ་ཞིང་འདུག་གོ །དེ་ནས་ལྷའི་དབང་་པོས་གླང་པོ་ཆེའི་ཁ་ལོ་བསྒྱུར་བ། མ་ཏ་ལི་བཏང་ནས། རང་གིས་
འདོད་པའི་སྤྲུལ་པའི་ཚལ་ན། ཅང་ཤེས་པའི་གླང་པོ་ཆེ་ས་སྲུང་གི་བུ་ཡོད་པ་བླང་ནས་ལྷའི་མདུན་ས་ན་ཕྱིན་པ་དང་དེ་ན་བརྒྱ་བྱིན་གྱི་རྫུ་འཕྲུལ་གྱིས། གླང་པོ་ཆེ་ས་སྲུང་གི་བུ་དེ་ཡང་། ལུས་ནི་དཔག་ཚད་སྟོང་ཡོད་པ་དེ་ནི་
གཡུལ་འགྱེད་པའི་ཕྱིར་སྤྲུལ་པར་བྱེད། ལུས་དེ་ལ་མགོ་བརྒྱ་སྤྲུལ་པར་བྱེད། མགོ་རེ་རེ་ལ་མཆེ་བ་བཅུ་བཅུ། མཆེ་བ་རེ་རེ་ལ་རྫིང་བུ་བཅུ་བཅུ། རྫིང་རེ་རེ་ལ་པད་མ་སྟོང་སྟོང༌། པད་མ་རེ་རེ་ལ་རི་བོ་བཅུ་བཅུ། རི་བོ་རེ་
རེ་ལ་རི་བྲན་བརྒྱ་བརྒྱ་བསྐོར་བ། རི་ཆུང་རེ་རེས་ལྷ་མོ་བརྒྱ་བརྒྱ་ལྷ་མོ་དེ་རྣམས་ཀྱང༌། སིལ་སྙན་ཡན་ལག་ལྔ་དང་ལྡན་བས། གླ་ལེན་བྲོ་བརྡུང་རོལ་མོའི་སྒྲ་འབྱིན། གཞན་དང་མི་འདྲ་བའི་གླུ་དབྱངས་ཡང་དག་པ་དང་

།ལྡན་པ་ལེན་ཏེ། དེ་ལྟར་སྤྲུལ་པར་བྱེད་དོ།།དེ་ནས་ལྷ་རྣམས ཀྱི་རྒྱལ་པོ་བརྒྱ་བྱིན། ལྷ་མ་ཡིན་རྣམས་ཕམ་པར་བྱ་བའི་ཕྱིར་གླང་པོ་ཆེ་དེ་ལ་ཞོན་པ་དང༌། ལྷ་གཞན་རྣམས་ཀྱང༌། རིན་པོ་
ཆེ་སྣ་ཚོགས་ཀྱིས་ཤིང་རྟ་བརྒྱན་པ་རྣམས་ལ་ནི་ཞོན། མཚོན་ཆ་འབར་བ་དུ་མ་བཅས་ཏེ། དཔག་ཚད་ཉི་ཁྲི་ཁེངས་པར། ཧ་ཧའི་སྒྲ་ཆེན་པོ་སྒྲོག་ཤིང་ལྷ་མ་ཡིན་གྱི་གཡུལ་དུ་འདོང་བར་བྱེད་དོ། །ལྔ་པ་ལྟས་འབྱུང་བ་དེ་
ལྟར་གཡུལ་ཆེན་པོ་རབ་ཏུ་བཤམ་པ་དེའི་ཚེ། ལྷ་རྣམས་དང༌། ལྷ་མ་ཡིན་དཔའ་བོ་སྟོབས་དང་ལྡན་པ་རྣམས་མ་གཏོགས་པ། ཐམས་ཅད་ཀུན། སྐྲགས་པས་སླུ་ཟིང་ཀྱིས་བྱེད་ཅིང་། གཞན་ཡང་རི་བོ་དྲུག་ཁྲི་ཡང་གཡོ་ཞིང་
འགུལ། རྔའི་སྒྲའིབྲག་ཆས་ནམ་མཁའ་ཐམས་ཅད་ནི་རྒོད་པ་འདྲ་ཞིང༌། རྒྱ་མཚོ་ཐམས་ཅད་ནི་འགུལ་ཞིང་འཁྲུག ཀླུ་རྣམས་ཀུན་རྒྱུག་པས་ས་རྣམས་ཀུན་ཀྱང་ཆུ་དང་བཅས་པ་གཡོ་བར་བྱེད༌། གནོད་སྦྱིན་རྣམས་ལྷ་
གནས་ཀུན་ཏུ་རྒྱུག་པའི་ཁ་རླངས་ཀྱིས་ནམ་མཁའ་ལ་དུ་བ་མཇུག་རིང་འཆང་ཞིང༌། མི་ཡི་ཡུལ་དུ་འགྲོ་བས་སྐར་མདའ་ལྟུང་བར་འགྱུར་རོ། །དེ་ནས་བརྒྱ་བྱིན་གྱིས་འཇིག་རྟེན་སྐྱོང་བ་རྣམས་ལ་བསྒོ་བ་ཁྱེད་འཛམ་བུའི་
གླིང་དུ། དགེ་བར་སྤྱོད་པ་གང་འདུག་ལྟོས་ཞིག་ཅེས་བསྒོ་མ་ཐག་དུ། མདའ་འཕང་པ་བཞིན་འཇིག་རྟེན་སྐྱོང་བ་རྣམས་སོང་ནས། གླིང་བཞི་ཀུན་ལ་དགེ་བ་སྤྱོད་པ་གང་འདུག་ཞིག་ཀྱིས་རྟོག་པར་བྱེད་ཅིང༌། ལྷའི་དབང་པོ་

ལ་སྨྲ་བར་བྱེད་དོ། །དྲུག་པ་གཡུལ་འགྱེད་པའི་ཚུལ་ལ་བདུན་ཡོད་པ་ལ། དང་པོ་གཡུལ་ཅི་ལྟར་འགྱེད་པའི་ཚུལ་ནི། དེ་ནས་ལྷའི་དབང་པོས་ནོར་རྒྱས་ཀྱི་བུ་ལ་སོགས་པའི་ཀླུའི་རྒྱལ་པོ་རྣམས་ལ་སྨྲས་སོ། །ཀླུ་ཆོས་དང་
མི་ལྡན་བ་དང༌། ལྷ་མ་ཡིན་རྣམས་གཞོམ་བའི་ཕྱིར་རྒྱུག་རྒྱུགས་ཤིག་ཅེས་སྨྲས་པ་དང༌། དེ་ནས་ཐོག་མར་དཀར་པོའི་ཀླུའི་རྒྱལ་པོ་རྣམས་འཁོར་དང་བཅས་པ་ཀུན། ནག་པོ་ཀླུའིཕྱོགས་སུ་ཁྲོས་པའི་ཤུགས་ཀྱིས་མེ་ཆར་
ལྟར་འབེབས་ཤིང་རྒྱུགས་སོ། །དེ་ནས་རབ་རྒོད་དང་ཐག་ཟང་རིས་ཀྱིས་དེ་མཐོང་ནས་ནག་པོའི་ཀླུ་རྣམས་རྦད་ནས་བཏང་བས་དེ་དག་གློག་ཆར་ལྟར་འབེབས་ཤིང་རྒྱུག་གོ །དེ་ནས་གཡུལ་འགྱེད་དེ་གཅིག་གིས་གཅིག་
ལ་མེ་དང་དུག་གི་ཆར་པ་འབེབས་པར་གློག་གི་འཕྲེང་བས་ཀྱང་འགྱེད་པར་བྱེད་དོ། །དེ་ཚེ་ནག་པོ་ཀླུའི་ཕྱོགས་བྱེད་པ་ལ་དང་པོ་ལྷ་མ་ཡིན་རྣམས་ཧ་ཧ་ཡི་སྒྲ་འབྱིན་ཅིང་བརྒྱུག་པ་ན། ཀུན་ཏུ་རྒྱུ་བའི་ལྷ་རྣམས་དང་འཕྲེང་
ཐོག་གི་ལྷ་དང་བཅས་པ། དཀར་པོ་ཀླུའི་ཕྱོགས་བྱེད་པ་ལ་རྒྱུག་ནས་གཡུལ་འགྱུར་རོ། །དེ་ནས་ལྷ་མ་ཡིན་གྱི་རྒྱལ་པོ་སྒྲ་གཅན་ཁྲོས་ནས། དཔག་ཚད་བཅུ་ཡོད་པའི་རི་འཕེན་པར་བྱེད་ཀྱང༌། ལྷ་རྣམས་ཀྱིས་མདའ་དང་
གློག་གིས་གཏོར་བར་བྱེད་ཅིང་རབ་ཏུ་མི་བཟད་པའི་གཡུལ་བཀྱེ་བས། ལྷ་མ་ཡིན་བརྟན་པ་འཁོར་དང་བཅས་པས་མཐོང་ནས་ཁྲོས་ནས་མཚོན་ཆར་བཅས་པ་བརྒྱུག་པར་བྱེད་དོ། །དེ་ནས་ཡང་ཡོལ་ཐོགས་ཀྱི་ལྷ་

།རྣམས་ཀྱིས་གོ་ཆ་བགོས་ཤིང་མཚོན་ཆའི་ཆར་པ་འབེབས་ཤིང༌། རྒྱ་མཚོ་རྣམས་འཁྲུག་པར་བྱེད་པར་འགྱུར་རོ།།དེ་ནས་ལྷ་མ་ཡིན་བརྟན་པ་ཁྲོས་ནས་འོང་པ་ཡིས། དཔག་ཚད་ཙམ་གྱི་
དབྱུག་པ་ལག་ན་ཐོགས་པ་ཡིས་ལྷ་རྣམས་ལ་རྒོལ་བར་བྱེད་པ་ན། ལྷ་རྣམས་ཀྱིས་གནམ་ལྕག་དང་འདྲ་བའི་མདའི་ཆར་གྱིས་དབྱུག་པ་རྣམས་གཅོད་པར་བྱེད་ཅིང༌། དེའི་ལུས་ལ་ཡང་བར་འཚམས་མེད་པར་མདའི་ཆར་
འབེབས་པར་བྱེད་དོ། །དེ་ལྟར་བྱེད་པ་དེ་མཐོང་ནས་ལྷ་མ་ཡིན་མེ་ཏོག་འཕྲེང་ཤིན་ཏུ་མི་བཟད་པའི་དཔུང་དང་བབཅས་པ་རྒྱུག་པ་ན། རྟག་མྱོས་ཀྱི་ལྷ་རྒྱལ་ཆེན་བཞིའི་ལྷ་དང་བཅས་པ་གཡུལ་འགྱེད་པ་ལ་རྒྱུག་ཅིང་མཚོན་
ཆ་སྣ་ཚོགས་འབེབས་པར་བྱེད་དོ། །དེ་ལྟར་བྱེད་པ་དེ་ལྷ་མ་ཡིན་གྱི་དབང་པོས་མཐོང་ནས་ལྷ་མིན་དབང་པོ་དེས་མཚོན་ཆ་ཀུན་འཇོམ་པར་བྱེད་པ་རི་དཔག་ཚད་ཙམ་ཐོག་སྟེ་ལྷ་རྣམས་ལ་བརྡེག་པ་ན། ལུས་ངན་པོ་ལ་
འཇིག་རྟེན་སྐྱོང་བར་བྱེད་པ་དེ་བཞི་ཡིས་། ཁོ་ཡི་ལག་ནས། རང་གི་ལག་པའི་མཐུས་ཕྲོག་ནས། སྔར་ཁོ་རང་ལ་ཕར་ལ་བརྡེགས་པས། སེམས་ཉམས་སྟེ་དེ་ནས་འབྲོས་པར་འགྱུར་རོ། །དེ་ཡང་ལ་ལ་ཤི་བ་མཐོང་ནས་
ཆེར་སྐྲག་ནས་སའི་འོག་དུ་བཞུགས་སོ། །དེ་ལྷ་མ་ཡིན་ཤི་བའི་བུད་མེད་ན་རེ། ཀྱེ་ལྷ་མ་རྣམས་ནད་དག་གི་ཁྱིམ་ཐབ་ག་རེ་ཟེར་བ་དང༌། ལྷ་མ་ཡིན་རྣམས་ཀྱིས་ས། གཡུལ་ལས་རྒྱལ་པ་ཐེབ་འདིར་བདའོ་ཟེར་བ་ལ་བུད་

མེད་དེ་ཡིད་མ་ཆེས་ནས། མཚོ་ཀུན་མཐོང་གི་དྲུང་དུ་སོང་ནས་བལྟས་པ་དང༌། ལྷ་མ་ཡིན་རྣམས་གཡུལ་པ་ལ་ཡཡང་ཡང་ཕམ་ནས། མོ་རང་གི་ཁྱིམ་ཐབས་བསད་པའི་རོ་མཐོང་ནས། བྲང་རྡུང་སྐྲ་འབལ་ངུ་བར་བྱེད་དོ། །དེ་
ལྟར་ལྷ་མ་ཡིན་ཐམས་ཅད་ཕམ་བར། རབ་རྒོད་དང་ཐག་ཟང་རིས་གཉིས་ཀྱི་ཐོས་པས་ཁྲོས་ཤིང་དཔུང་དང་བཅས་པ་བརྒྱུག་ནས ལྷ་རྣམས་ཕམ་པར་བྱས་ཤིང་འཇོམས་སོ། །དེ་ནས་བརྒྱ་བྱིན་གླང་པོ་ཆེ་ས་སྲུང་གི་བུ་ལ་
ཞོན་ནས་ལྷ་རྣམས་ལ་སྨྲས་པ། འོད་ཀྱི་མུན་པ་བསལ་བར་ལྟར། དུད་འགྲོ་འདི་རྣམས་བདག་གིས་ཕམ་པར་བྱས་ལ། གྲོས་ཆོས་ཀྱིས་རྒྱལ་བར་བྱའོ་ཞེས་ཟེར་ནས། ལྕགས་ཀྱི་མདའ་འཕང་པ་བཞིན། རབ་རྒོད་ཀྱི་མདུན་
དུ་བརྒྱུགས་སོ། །དེའི་ཚེ་སུམ་ཅུ་རྩ་གསུམ་གྱི་ལྷ་རྣམས་ཀུན་ཀྱང་བརྒྱུག་ནས། ལྷ་མ་ཡིན་དང་གཡུལ་ཆེན་པོ་འགྱེད་པར་བྱེད་དོ། །གཡུལ་ཆེན་པོ་དེ་ལྟ་བུ་འགྱེད་པའི་ཚེ་ན། མཚོན་ཆ་སྣ་ཚོགས་འབེབས་དཔེར་ན་སེར་བ་
དྲག་པོ་འབབ་པ་བཞིན་དུ་འབབ་བོ། །རི་དང༌། ལྗོན་པ་དང༌། གློག་དང༌། ཆུ་དག་ཕན་ཚུན་གཅིག་གིས་གཅིག་ལ་འབེབས་པ་འཇིག་པའི་སྒྲ་ཆེན་པོ་རྣམས་ཀྱིས། རྒྱ་མཚོར་གནས་པའི་ཆུ་སྲིན་དང༌། སྲིན་པོ་ལ་སོགས་པ་
རྣམས་སྐྲག་ནས་སྙིང་འགས་པ་ཙམ་བྱེད་ཅིང༌། དཔག་ཚད་དུ་མར་མུན་པ་བཞིན་དུ་འགྱུར་རོ། །གླང་པོ་ཆེ་དང་རྟ་མཆོག་དང༌། ཤིང་རྟ་འཐབ་ཅིང་འཁྲོལ་བའི་སྒྲ་དྲག་པ་རྣམས་ནི་ཕྱོགས་བཅུ་ཀུན་ཁྱབ་པར་སྐྲགས་པས་

།སྡར་མ་རྣམས་སྐྲག་པར་བྱེད་ཅིང༌། རྔ་བོ་ཆེའི་སྒྲ་སྐད་བར་འཚམས་མེད་པར་གྲགས་པས་ནམ་མཁའ་ཐམས་ཅད་འདྲེས་པ་བཞིན་ཡིན་ནོ། །ཕན་ཚུན་གཅིག་གིས་གཅིག་ལ་དམྱལ་སློར་
འགྱུར་བར་བྱེད་ཅིང༌། དེ་ལྟ་བུའི་མི་བཟད་པའི་གཡུལ་ཆེན་པོ་འདྲེས་པར་འགྱུར་རོ། །འཐབ་རྩོད་ཀྱི་སྡུག་བསྔལ་དེ་ནི་ཐོས་པ་ཙམ་གྱིས་ཀྱང་སྤུ་ལོང་རྒྱས་པར་བྱེད་པར་འགྱུར་ན། མཐོང་ན་ལྟ་ཅི་ཞིག་སྨོས་སོ། །གཙོ་བོ་
གཉིས་འཐབ་པའི་ཚུལ་ནི་གལ་ཏེ་ལྷ་རྣམས་སྟོབས་ཆུང་ནས་ལྷ་མ་ཡིན་རྣམས་མ་ཐུབ་ན། དེའི་ཚེ་བརྒྱ་བྱིན་ཉིད་དང༌། རབ་རྒོད་དེར་གཡུལ་འགྱེད་པར་བྱེད་དེ། དེ་ནས་བརྒྱ་བྱིན་གྱིས་རབ་རྒོད་ལ་སྨྲས་པ། ཆོས་མ་ཡིན་
པའི་ལམ་ལ་གནས་པའི་དུད་འགྲོ་ཁྱོད་ད་གར་འགྲོ། ངས་ཁྱོད་ཕམ་པར་བྱ་བའི་ཕྱིར་འོང་པ་ཡིན་དེ། ངས་ཁྱོད་བརྒྱལ་བ་དང་ཕྲལ་ནས། དེས་ནས་ཡང་སའི་འོག་ཏུ་གཏང་བར་བྱའོ། །ཅེས་སྨྲས་པ་དང༌། དེ་ནས་ཐག་ཟང་
རིས་དང༌། རབ་རྒོད་གཉིས་ཀྱིས་བརྒྱ་བྱིན་ལ་སྨྲས་པ། འདི་ལྟར་ང་ཡང་བརྒྱ་བྱིན་ཁྱོད་དང༌། ལྷ་ཐམས་ཅད་ཚརབཅད་པའི་ཕྱིར་འདི་འོང་པ་ཡིན་ཟེར་ནས། དེ་ནས་ཐག་ཟང་རིས་དང་རབ་རྒོད་གཉིས་ཀྱིས་བརྒྱ་བྱིན་ལ་
གསེར་གྱི་རི་དཔག་ཚད་ལྔ་པ་གཅིག་འཕེན་ནོ། །དེ་མཐོང་ནས་གླང་པོ་ཆེ་ས་སྲུང་གི་ཁ་ནས་ལྕུག་ཕྱུང་ནས་རི་དེ་ཕྱེ་མར་བྱེད་ཅིང་རྒྱ་མཚོར་ལྟུང་ངོ༌། །རི་གཏོར་དེ་མཐོང་ནས་ལྷ་མ་ཡིན་དག་གིས་རི་བོ་རྡོ་རྗེ་ལྟེ་བ་ཅན་

དཔག་ཚད་ལྔ་པ་གཅིག་བླངས་ནས་བརྒྱ་བྱིན་ལ་འཕང་པ་དང་ས་སྲུང་གི་བུའི་སྣའི་ཐོར་ཏོར་བཟུང་ནས ལྷ་མ་ཡིན་དེ་ཉིད་དུ་བྲང་དུ་བརྒྱབ་པས་ལྷ་མ་ཡིན་དེ་ཡིད་རྨོངས་ནས། ཀྱེ་མ་ཞེས་བརྗོད་ནས་སྟན་དེ་ལས་ལྷུང་སྟེ་
ས་ལ་འགྱེལ་བར་གྱུར་ཏོ། །ལྷའི་དབང་པོ་བརྒྱ་བྱིན་གྱིས་སྤྲུལ་པའི་སུམ་ཅུ་རྩ་གསུམ་པའི་ལྷ་དབང་གིས་ནམ་མཁའ་བར་འཚམས་མེད་པར་གང་ནས་རྡོ་རྗེའི་ཆར་ཆེན་པོ་འབབས་པར་བྱེད་དོ། །ལ་ལ་ནི་རི་བོས་འགྱེད།
ལ་ལ་ནི་འཁོར་ལོ་དང༌། རལ་གྲི་དང༌། ཐོ་བ་དང༌། མཚོན་ཆ་མཆོག་དུ་བདམས་པ། མེ་དང་ཆུ་དང༌། མཚོན་ནག་པོ་དང༌། དེ་བཞིན་དུ་མཚོན་སྣ་ཚོགས་ཀྱིས་འགྱེད་པས། དེ་ལྷ་མིན་རྣམས་སྐྲག་ནས་ས་འོག་གི་སྒོ་དེར་
འབྲོས་པར་བྱེད་པར་འགྱུར་རོ། །གཡུལ་གྱི་རྣམ་གྲངས་ནི། དེ་ནས་ལྷ་མ་རྣམས་འབྲོས་པའི་རྗེས་ལ། ལྷའི་དབང་པོས་སྤྲུལ་པ་སྣ་ཚོགས་ཀྱིས་འགྱེད་པར་བྱེད་པ་དང༌། དེ་བཞིན་དུ༌། མེ་དང༌། གནམ་ལྕགས་འབར་བ་་
དང༌། དུག་དང༌། རལ་གྲི་དང༌། རྡོ་རྗེ་དང༌། རྩེ་གསུམ་དང༌། ཤག་ཏི་དང༌། དྲི་མེད་མཚོན་དང༌། འཁོར་ལོ་དང༌། མདའ་དང༌། ཐོང་བཤོལ་དང༌། རྡོ་དང༌། རི༌བོ་དང༌། ལྗོན་པ་ལ་སོགས་པ་མཚོན་ཆ་ཐམས་ཅད་ཆར་
བཞིན་འབེབས་པར་བྱེད་ཅིང༌། སྤྲིན་ཆེན་པོ་རླུང་གིས་གཏོར་བ་བཞིན་དུ་ལྷ་རྣམས་ཀྱིས་ལྷ་མ་ཡིན་རྣམས་འདེད་ཅིང་གཏོར་བར་བྱེད་པའི་ཚེ། ལྷ་དང་ལྷ་མ་ཡིན་དཔའ་བོ་རྣམས་ཧ་ཧའི་སྒྲ་འབྱིན་ཅིང༌། སོ་སོ་ནས་རང་

།རང་གི་དམག་སྡེ་རྣམས་ལ། ཐོབ་ཅིག་སོད་ཅིག རྒྱོབ་ཤིག་ཅེས་བར་འཚམས་མེད་པར་སྒྲོགས་པར་བྱེད་དོ། །དེ་ནས་ལྷ་མ་ཡིན་རྣམས་བྲོས་པའི་ཚེ། ལྷ་མ་ཡིན་གྱི་རྒྱལ་པོ་ཐ་བཟང་རིས་
ཀྱིས་སྨྲས་པ། ཀྱེ་ལྷ་མ་ཡིན་རྣམས་མ་འབྲོས་ཅིག ང་གཅིག་པུས་བརྒྱ་བྱིན་ཕམ་པར་བྱའོ་ཟེར་ནས། ལྷ་མ་ཡིན་གྱི་རྒྱལ་པོ་བཞི་པོ་མཚོན་ཆ་སྣ་ཚོགས་ཐོག་ནས། བརྒྱ་བྱིན་གྱི་སྟེང་དུ་ཁྲོས་ན་ཕྱིར་བརྒྱུགས་སོ། །འོང་པ་དེ་
བརྒྱ་བྱིན་གྱིས་མཐོང་ནས། ཁྲོས་སྟེ་དཔུང་དང་བཅས་པ་བརྒྱུག་ནས་སྨྲས་པ། དུད་འགྲོ་ཁྱེད་རྣམས་ཅི་སྟེ་ཤིན་ཏུ་རྨོངས། ཁྱེད་ཀྱི་དཔུང་འདི་ཙམ་ནི། ལྟ་མ་ཡིན་རེ་རེ་ལ་འདི་ཙམ་རེ་རེར་ཡོད་ཀྱང་ང་གཅིག་པུས་ཕམ་པར་
ནུས་སོ། དེ་ཅིའི་ཕྱིར་ན། ངའི་དཔུང་ནི་ཆོས་ཡིན་ལ། ཁྱོད་ཀྱི་དཔུང་ནི་ཆོས་མ་ཡིན་པ་ཡིན་ནོ། །ཆོས་དང་ཆོས་མ་ཡིན་པ་ནི་ཁྱད་པར་ཤིན་ཏུ་འདི་ལྟར་ཆེའོ། །ཉི་མ་དང་མུན་པ་ལྟར་ཆེའོ། །བདེན་པ་དང་རྫུན་པ་བཞིན་དུ་
དང༌། རི་རབ་དང་ཡུང་འབྲུ། ཐར་པ་དང་བཅིངས་བ། བདུད་རྩི་དང་དུག མཚན་མོ་དང་ཉིན་མོ། ནོར་བུ་དང་འཆིང་བུ། ཉི་མ་དང་སྲིན་འབུ་མེ་ཁྱེར། ཡང་དག་པའི་ལམ་དང༌། ཕྱིན་ཅི་ལོག་གི་ལམ་ལྟར་ཁྱད་པར་ཆེའོ
ང་ནི་ཁྱོད་དང་ཁྱད་པར་དེ་ལྟར་ཆེའོ། །ང་ནི་ཤེས་རབ་ཆེ་ཞིང་ཆོས་གཙོ་བོར་བྱེད་པའི་ལྷ་ཡིན་ལ། ཁྱོད་ནི་ཆོས་དང་ཤེས་རབ་མེད་པའི་དུད་འགྲོ་ཡིན་པ་མི་ཤེས་སམ་ང་ཡི་དྲུང་དུ་འོང་བ་མི་རིགས་སོ། །ཅེས་ཟེར་ནས་གླང་

པོ་ཆེའི་ཁ་ལོ་བསྒྱུར་ནས། བསད་པའི་བསམ་པ་མེད་པར་བསྲིག་པའི་ཕྱིར། རྡོ་རྗེ་རྩེ་མོ་སྟོང་ཡོད་པ་ཐོགས་ནས་རླུང་གི་ཤུགས་ལྟར་མགྱོགས་པར་ལྷ་མ་ཡིན་གྱི་དྲུང་དུ་རྒྱུག་སྡོད། དམག་དང་བཅས་པ་བརྒྱུག་ནས། ལྷ་དང་
ལྷ་མ་ཡིན་གཅིག་གིས་གཅིག་འཇོམ་པའི་ཚེ། ལྷ་མ་ཡིན་ཁ་ཅིག་ནི་སྲོག་དང་བྲལ་བར་གྱུར། ཁ་ཅིག་ནི་ཡི་ཆད་ནས་ཕྱིར་ལོག །ཁ་གཅིག་ནི་རང་གནས་སུ་འགྲོ་བ་སེམས། ཁ་གཅིག་འདོད་ཆགས་དང༌། ཞེ་སྡང་དང༌།
གཏི་མུག་གིས་སེམས་བསྒྲིབས་ཤིང་གནས་པར་གྱུར་རོ། །དེ་ནས་ལྷའི་དབང་པོས་གླང་པོ་ཆེ་མགོ་སྟོང་དུ་སྤྲུལ་ཏེ། མགོ་རེ་ལ་པད་མའི་རྫིང་སྟོང་རེ་རེ། རྫིང་རེ་རེ་ལ་པད་མ་སྟོང་སྟོང་། པད་མ་རེ་རེ་ལ་འདབ་མ་སྟོང་སྟོང༌།
འདབ་རེ་རེ་ལ་སྙིང་པོ་བརྒྱ་བརྒྱ། པད་མའི་སྙིང་པོ་རེ་རེ་ལ་བརྒྱ་བྱིན་ལག་ན་རྡོ་རྗེ་ཐོག་པ་མཚོན་དང་གོ་ཆ་བགོས་པ་བྱེ་བ་ཕྲག་ཁྲིག་འབུམ་ཕྲག་དུ་མ་འདུག་པ། ལྷ་མ་ཡིན་གྱི་རྒྱལ་པོས་མཐོང་ནས། ལྷ་མ་ཡིན་འཁོར་དང་
བཅས་པ་སྐྲག་ནས་སྙིང་གས་པ་ཙམ་ལ་ཐུག་ནས་ཐམས་ཅད་བྲོས་སོ། །དེ་ནས་རབ་རྒོད་ཀྱིས་ལྷ་མ་ཡིན་རྣམས་ལ་སྨྲས་པ། ངས་ལྷའི་དབང་པོ་གླང་པོ་ཆེ་དང་བཅས་པ་ཕམ་པར་བྱའི། ཁྱེད་རྣམས་མ་འཇིགས་ཤིག་མ་
འཇིགས་ཤིག་ཅེས་སྨྲས་ནས། ས་སྲུང་བུའི་དྲུང་དུ་བརྒྱུགས་སོ། །དེ་ས་སྲུང་བུས་སྣའི་ཐོར་ཐོས་བཟུང་ནས་ནམ་མཁའ་ལ་གསོབ་བསྐོར་བ་བཞིན་བྱས་ནས། མ་ཤི་ཙམ་ཞིག་བྱས་ནས་བཏང་ངོ༌། དེ་ནས་དྲན་པ་རྙེད་ནས།

། ལྷ་མ་ཡིན་རང་གི་འཁོར་ལ་སྨྲས་པ། ཁྱེད་རྣམས་ལྷའི་དབང་པོ་ལ་རྒོལ་བའི་མཐུ་མེད་དམ། ཁྱེད་རྣམས་རྒྱུགས་ཤིག་ཅེས་ཟེར་བ་དང༌། དེ་རྣམས་ས་སྲུང་བུའི་དྲུང་དུ་བརྒྱུག་པ་དང༌།
དབང་པོས། བསད་པའི་ཕྱིར་མ་ཡིན་པར། ཕམ་པའི་ཕྱིར། སྒྱུ་མའི་སེར་བ་རྡོ་རྗེ་ལྟ་བུ་བར་འཚམས་མེད་པར་ཕབ་པས་ལྷ་མ་ཡིན་གྱི་རྒྱལ་པོ་རབ་རྒོད་དང༌། ཐག་ཟང་རིས་དང༌། ལྷ་མིན་འཁོར་དང་བཅས་པ་ཕམ་ནས་
ལ
རང་གི་གནས་ལ་མགོན་སྐྱབས་ཚོལ་བར་འདོད་པས་སའི་འོག་གི་སྒོ་ཡོད་སར་སྐད་ངན་འདོན་ཅིང་འབྲོས་པར་བྱེད་དོ། །ས་སྲུང་བུའི་སྟོབས་ནི། བརྒྱ་བྱིན་གྱིས་ས་སྲུང་ཁུ་ལ་སྨྲས་པ། གླང་པོ་ཆེན་པོ། རབ་རྒོད་དང༌།
ཐག་ཟང་རིས་ཀྱིས་བརྩོན་འགྲུས་ནི་ཤོར། སྟོབས་ནི་ཉམས་ནས་ཡོད་པས། ཁྱོད་སོང་ལ། ལྷ་མིན་ཁོང་རང་རྣམས་མ་བསད་པར་ཁོ་རང་གི་གནས་སུ་ཐོང་ལ། གཞོན་པ་ཤིང་རྟ་རྣམས་རིང་པར་ཆོམ་ཤིག་ཅེས་སྨྲས་མ་ཐག་
༑ ལྷ་དབང་གླང་པོ་དང་བཅས་པ་རླུང་ཤུག་དྲག་པོ་ལྟར་སའི་འོག་སྒོར་བརྒྱུགས་སོ། །དེ་རབ་རྒོད་དང་ཐག་བཟང་རིས་ཀྱིས་མཐོང་ནས་སྐྲགས་པའི་རིངས་པ་རིས་པར་ས་འོག་གི་སྒོར་བརྒྱུགས་སོ། །དེ་ནས་ས་སྲུང་གི་
བུས་ཤིང་རྟ་དེ་ལས། རཔ་རྒོད་དེ་ཐང་ལ་ཕབ་ནས། ཤིང་རྟ་དེ་སྣའི་ཐོར་རྡོས་དེའི་མིག་སྔར་རྩ་བཞིན་དུ་ཕྱེ་མར་བྱས་སོ། །དེ་ནས་ལྷ་མིན་འཁོར་དང་བཅས་པ་སྐྲག་ནས་སའི་འོག་སྒོར་ཞུགས་སོ། །ལྷ་དང་ལྷ་མིན་གྱི་ཚུལ་

གཡུལ་ཆེན་པོ་དེ་ལྟ་བུ་འགྱེད་པའི་ཚེ། ལྷ་རྣམས་ཡན་ལག་བཅད་པ་དང་རྨ་བྱུང་བ་དག་དེ་མ་ཐག་ཏུ་འཚོ་ལ། མགོ་དང༌། རྐེད་པ་བཅད་པ་ནི་འཚོ་བར་མི་འགྱུར་རོ། །ལྷ་མ་ཡིན་གྱི་ཤི་རྨས་ཅི་བྱུང་ནི་མི་ཡི་དང་
མཚུངས་སོ། རྒྱུ་དེས་ན་ལྷ་རྣམས་ནི་ཟད་པར་མི་འགྱུར་བ་ཡིན་ཏེ། སྐྱེ་བ་སྔོན་གྱི་དུས་ལ་ནི་སྲོག་གཅོད་པ་སྤངས་པའི་རྣམ་པར་སྦྱིན་པ་མཆོག་རྨད་དུ་བྱུང་བ་ཁྱད་པར་དུ་འཕགས་པ་ཡིན་ནོ། །བྱེད་པ་རྒྱུ་མཐུན་གྱི་གཡུལ་
་འདི་ལྟར་འགྱེད་པར་གྱུར་ཀྱང༌། ལྷའི་དབང་པོ་བརྒྱ་བྱིན་ནི། ལྷ་མ་ཡིན་གྱི་སྲོག་ལ་མི་གནོད་དོ། །འོ་ན་ཅི་ཕྱིར་གཡུལ་འགྱེད་སྙམ་ན། རང་གི་ཕྱོགས་རྣམས་ལྷ་མ་ཡིན་གྱི་འཇིགས་པ་ལས་བསྐྱབ་པ་དང༌། ལྷ་མ་
ལས་ལྷ་རྣམས་རྒྱལ་བའི་ཕྱིར་ཡིན་ནོ། །སོ་སོར་འགྲོ་བའི་ཚུལ་ནི། དེ་ནས་ལྷ་མ་ཡིན་རྣམས་རང་གི་གནས་སུ། སྡུག་བསྔལ་གྱིས་སེམས་ཞུམ་ཞིང་ངོ་ཚ་ནས་མགོ་སྨད་དེ་སོང་ནས་ཀྱང་། ལྷ་མ་ཡིན་གྱི་བུ་མོ་རྣམས། ངུ་
ཞིང་ངོ་འཛུམ་ནག་པས་མྱ་ངན་བྱེད་ཅིང་བསྐོར་ནས་རང་གི་གནས་སུ་འདོང་ངོ༌། །ལྷའི་དབང་པོ་བརྒྱ་བྱིན་ཀྱང་སུམ་ཅུ་རྩ་གསུམ་གྱི་གནས་དེར་འགྲོ་ཞིང༌། ལྷ་གཞན་རྣམས་ཀྱང་རང་རང་གི་གནས་སུ་དགའ་ཞིང་འགྲོས་
ནས། རང་རང་གི་བདེ་བའི་ལས་ལ་སྤྱོད། ལྷ་དང་ལྷ་མ་ཡིན་རྣམས་འཐབ་རྩོད་ཀྱི་སྡུག་བསྔལ་ཆེན་པོ་དེ་ལྟ་བུ་ཡོད་པ་དེ་ལྟར་སྲེད་པའི་དུག་གིས་ཉམས་པའི་སེམས་ཅན་རང་དབང་མེད་པར་ལས་ཀྱི་རླུང་ཤུག་དྲག་པོས་

།བདས་ནས་འཁོར་བ་ན་ཟོ་ཆུའི་རྒྱུན་བཞིན་འཁོར་བའི་སེམས་ཅན་འཁོར་བ་ལ་མངོན་བར་ཞེན་ནས་ལས་ངན་སྤྱད་པ་རྣམས་བསམ་མནོ་ཐོང་དང་ཀྱེ་མ་འཁོར་བ་སྡུག་བསྔལ་རང་བཞིན་༄༅།
ཡིན་ཏེ། སྙིང་པོ་མེད་པས་དེའི་ཕྱིར། འཁོར་བ་ལས་ཐར་བར་བྱ་བའི་ཕྱིར། སྡུག་བསྔལ་གྱི་རྒྱུ་འཐབ་རྩོད་སྤང་པ་ལ་འབད་པར་བྱ་བར་རིགས་སོ། །དུད་འགྲོའི་ལེའུ་ཡི་རྣམ་པར་བཤད་པའོ། མི་ཡི་ལེའུ་ལ་དོན་བཅུ་
ཡ གཉིས་ཡོད་པ་ལས། དང་པོ་འཚམས་སྦྱར་བ་ནི་ངན་སོང་གསུམ་བཤད་ཟིན་པ་དེ་ནས། གཞན་ཡང་དགེ་བའི་རྒྱུ་ལས་གྲུབ་པའི་འབྲས་བུ་མི་རྣམས་ཀྱི་ནི་བདེ་སྐྱིད་དང༌། བྱུང་ཚུལ་དང༌། བཟང་ངན་བཤད་པར་བྱའོ།
གཉིས་པ་མཆོག་དམན་ནི། མི་རྣམས་ཀྱི་རབ་མཆོག་ནི་འཁོར་ལོ་སྒྱུར་བའི་རྒྱལ་པོ་དང༌། བསྐལ་པ་དང་པོའི་མི་རྣམས་དང༌། བྱང་སྒྲ་མི་སྙན་པའི་མི་རྣམས་ཡིན་ལ། ཤར་ལུས་འཕགས་ཀྱི་མི་དང་ནུབ་བ་ལང་སྤྱོད་དང་
གླིང་གཉིས་ཀྱི་མི་རྣམས་ནི། བར་མ་མི་འབྲིང་ཡིན་ཏེ། མི་ཐ་མ་ནི་ཚེ་ལོ་བཅུ་པའོ། །གསུམ་པ་གནས་ནི། མི་རབ་འབྲིང་ཐ་མ་གསུམ་པོ་དེ་རྣམས་ཀྱི་གནས་ནི་གླིང་བཞི་གླིང་ཕྲན་བརྒྱད་དང་བཅུ་གཉིས་ལ་གནས་པ་ཡིན་
ཏེ་དེ་ཡང་གླིང་ཕྲན་བརྒྱད་ཀྱང་ལུས་དང༌། ལུས་འཕགས་དང༌། རྔ་ཡབ་དང༌། རྔ་ཡབ་གཞན་དང༌། གཡོ་ལྡན་དང༌། ཉེ་བའི་གཡོ་ལྡན་དང། སྒྲ་མི་སྙན་དང༌། སྒྲ་མི་སྙན་གྱི་ཟླ་དང༌། དེ་བརྒྱད་ཡིན་ལ། བདུན་པ་ནི་མི་

རྣམས་གནས་ལ། གཅིག་ལ་ནི་མི་མ་ཡིན་པ་རྣམས་གནས། ཤར་ནུབ་བྱང་གི་གླིང་གསུམ་ནི་ལོངས་སྤྱོད་དང་ལྡན་པ་ཡིན་ཏེ། འཛམ་བུའི་གླིང་པ་ནི་ལས་དཀར་ནག་གི་ས་པ་ཡིན་པར་མདོ་ལས་གྲགས་སོ། །དེ་ཡང་དགེ་
བ་བཅུའི་ལས་ཀྱི་ལམ་ངེས་པར་སེམས་ཞིང་རྣམ་པར་དཔྱོད་པའི་ས་ཡང་དེ་ཡིན། ཚངས་པར་སྤྱད་པ་དང༌། འཆི་བ་དང་སྐྱེ་བ་སེམས་པའི་གནས་དང་ས་ཡང་འདི་ཡིན། སངས་རྒྱས་བྱོན་པའི་ས་ཡང་འདི་ཡིན་ཞིང༌། གར་
་ལས་ཐམས་ཅད་གཙོ་ཆེར་འདིར་བསྒྲུབ་དགོས་པས་འཛམ་བུ་གླིང་འདི་ལས་ཀྱི་ས་ཡིན་ནོ། །བཞི་པ་ལུས་ཚད་ནི། ཤར་ལུས་འཕགས་ཀྱི་མི་རྣམས་ཀྱི་ལུས་ལ་ཁྲུ་བརྒྱད། ནུབ་བ་ལང་སྤྱོད་ཀྱི་མི་རྣམས་ལུས་ཁྲུ་བཅུ་
f
དྲུག །བྱང་སྒྲ་མི་སྙན་གྱི་མི་རྣམས་ཀྱི་ལུས་ཀྱི་ཚད་ལ་ནི་ཁྲུ་སུམ་ཅུ་རྩ་གཉིས་ཡོད་དོ། །ལྔ་པ་ཚེ་ཚད་ནི་ཚེ་ནི་ལོ་བརྒྱ་ཕྲག་ཕྱེད་དང་གསུམ་ནི་ཤར་ལུས་འཕགས་ཀྱི་མི་ཡི་ཚེ་ཚད་ཡིན། ནུབ་དང་བྱང་གཉིས་ནི་སྔ་མ་ལས་
ཕྱེད་ཀྱིས་ཚེ་འཕགས་སོ། །དེ་ཡང་བརྩིས་ན། ནུབ་བ་ལང་སྤྱོད་ཀྱི་མི་ཡིས་ལོ་ལྔ་བརྒྱ། བྱང་གི་སྒྲ་མི་སྙན་གྱི་མི་ལོ་སྟོང་ཐུབ་ལ། འཛམ་བུ་གླིང་འདིར་ནི་ཚེ་ལོ་དཔག་ཏུ་མེད་པ་ནས་ཚེ་ལོ་བཅུ་པའི་བར་དུ་ཐུབ་སྟེ་ངེས་པ་
མེད་དོ། ལུས་ཀྱང་ཚེ་དང་མཚུངས་པར་འགྱུར་ཏེ། ཁྲུ་ཕྱེད་དང་བཞི་དང༌། ཁྲུ་བཞི་ཡོད་ཅེས་འཇིག་རྟེན་བསྟན་པ་ལས་གྲགས་སོ། །དྲུག་པ་ལོངས་སྤྱོད་ནི། ལོངས་སྤྱོད་ཀྱང་ཐོག་མར་གཟུགས་ཁམས་བཞིའི་ཟས་འབྱུང་བ་

།ཡིན་ནོ། །དེ་ཡང་མི་འདི་དང་པོ་འོད་གསལ་གྱི་ལྷའི་རིས་ནས་འདིར་ཤི་འཕོས་ནས་འཇིག་རྟེན་འདིར་སྐྱེ་བ་ཡིན་ཏེ་དེ་ཡང་གཟུགས་བཟང་བ། ཡིད་ལས་སྐྱེས་པ་དང༌། ཡན་ལག་ཐམས་
ཅད་ཚང་བ། དབང་པོ་ཐམས་ཅད་ཚང་བ། དགའ་བའི་བཟའ་བ་དང༌། ཟས་དང༌། རང་ལ་འོད་འབྱུང་བ་དང༌། ནམ་མཁའ་ལ་འགྲོ་བ་དང༌། ཚེ་རིང་ཞིང་ཡུན་རིང་པོར་གནས་པ་ཡིན་ནོ། །དེའི་ཚེ་ཉི་ཟླ་གཟའ་སྐར་ཉིན་
མཚན། ཕོ་མོ་མེད་པར། སེམས་ཅན་ཞེས་བྱ་བའི་མིང་འབའ་ཞིག་བྱུང་ངོ༌། །དེའི་ཚེ་ན་རླུང་གིས་ཆུ་བསྲུབས་པ་ལས་བྱུང་བའི་ས་སྟེང་ཀུན་ཏུ་འབར་བའི་སའི་བཅུད་བྱ་བའི་ཁ་དོག་དྲི་རོ་ཕུན་སུམ་ཚོགས་པ། ཁ་དོག་ནི་
སྐ
。 མར་གསར་པ་ལྟ་བུ། རོ་ནི་སྦྲང་རྩི་མ་བསྐོལ་བ་ལྟ་བུ་ཡོད་པ་། སེམས་ཅན་གཅིག་གིས་འཛུབ་མོའི་རྩེ་དེས་བླངས་ནས་རོ་མྱངས་སོ། །དེ་ནས་དེ་སྲེད་ཅིང་ཟ་བར་བྱེད། དེ་ནས་སེམས་ཅན་གཞན་གྱིས་ཀྱང་མཐོང་ནས་རོ་
མྱང་བས་སྲེད་པ་གྱུར་རོ། ཐམས་ཅད་ཀྱིས་ཟས་དེ་ཟོས་པས་ལུས་མཁྲང་བ་ལྕི་བ་དང༌། འོད་དང་ཁ་དོག་བཟང་པོ་མེད་པས་འཇིག་རྟེན་མུན་པ་བཞིན་དུ་འགྱུར་རོ། །དེའི་ཚེ་ན་ཉི་ཟླ་གཟའ་སྐར་རྣམས་ཉིན་མཚན་ཤར་
ནུབ་རྣམས་འཇིག་རྟེན་དུ་བྱུང་བར་འགྱུར་རོ་ཟས་དེ་མང་དུ་བཟོས་པས་ནི་མདོག་ངན་པར་འགྱུར་རོ། །ཉུང་ངུ་ཟ་བ་ནི་མདོག་བཟང་བར་འགྱུར་རོ། །དེའི་ཚེ་གཅིག་གིས་གཅིག་ལ་ང་ནི་མདོག་བཟང་ཁྱོད་ནི་མདོག་ངན

མངོན་པའི་ང་རྒྱལ་གྱིས་སྡིག་པ་མི་དགེ་ལས་བླངས་པས་སའི་བཅུད་ནུབ་པར་འགྱུར་རོ། །དེ་ནས་ཁ་ཟས་མེད་པར་སེམས་ཅན་རྣམས་མྱ་ངན་བྱེད་པར་འགྱུར་རོ། །དེ་ནས་ས་མོ་ཞག་བྱ་བའི་འབྲུ་ཕུན་སུམ་ཚོགས་པ་ལ་
ཟས་བཟང་པོ་ཁ་དོག་ནི་དོང་ཀའི་མེ་ཏོག་ལྟ་བུ། རོ་ནི་སྦྲང་རྩི་མ་སྐོལ་ལྟ་བུ་གཅིག་བྱུང༌། དེ་ཡང་མི་དགེ་བ་བྱས་པའི་སྟོབས་ཀྱི་ནུབ་པར་གྱུར་ཏོ། །དེ་ནས་ཡང་མྱུ་གུའི་ཚལ་བྱ་བའི་ཁ་ཟས་བཟང་པོ་ཁ་དོག་ནི་ཀ་ཏམ་བུ་
ཀའི་མེ་ཏོག་ལྟ་བུ། རོ་ནི་སྦྲང་རྩི་མ་བསྐོལ་ལྟ་བུ་གཅིག་བྱུང་ངོ༌། །དེས་ཡུན་རིང་བར་འཚོ་ཞིང༌། དེ་ནས་མི་དགེ་བ་བྱས་པའི་མཐུས་ནུབ་པར་གྱུར་རོ། །དེ་ནས་མ་རྨོས་པར་རང་འཁྲུངསབའི་འབྲས་ས་ལུ་བྱ་བ་བཅུད་ཕུན་
སུམ་ཚོགས་པ་བཟོས་མ་དང་ཕུབ་མ་མེད་པའི་ངོས་སོར་བཞི་ཙམ་གྱིས་གཡོག་པ། ནུབ་བླངས་ན་ནང་པར་སྐྱེ་བ་གཅིག་བྱུང་བ་ལ་སེམས་ཅན་རྣམས་ཟ་བར་བྱེད་པས་ཡུན་རིང་དུ་འཚོ་བར་གྱུར་རོ། །དེའི་ཚེ་ཕོ་མོའི་དབང་
པོ་བྱུང་བའི་གཅིག་ལ་གཅིག་ཆགས་ནས་ལོག་པར་ཞུགས་པར་གྱུར་རོ། །དེ་ཚེ་ཁ་ཟས་ཟ་འདོད་པའི་དུས་སུ་རེས་གཅིག་ཟ་རྒྱུ་ལེན་གྱི་རེས་གཉིས་ཕྱིན་གྱི་ཟ་རྒྱུ་ལེན་པའི་ལུགས་མེད་པ་ལ། མི་ལེ་ལོ་ཅན་གཅིག་གིས་ནང་
པར་གྱི་་ཟ་རྒྱུ་ས་ལུ་ཡང་ཕྱེ་འབྲེད་ནས་བླངས་པ་དང༌། ཡང་གཅིག་གིས་དེ་མཐོང་ནས་ཞག་གཅིག་གི་ས་ལུ་བླངས་སོ། །དེ་ནས་ཀུན་གྱིས། ཞག་བདུན་གྱི་བར་གྱི་ས་ལུ་བླངས་པ་དང༌། འབྲས་ས་ལུ་དེ་ལ་གཟེགས་མ་དང་

།ཕུབ་མ་ཡང་བྱུང་བརྔས་སོ་ཆོག་ཡང་མི་སྐྱེ་ལ། བླང་རྗེས་ཀྱང་བྱུང་བར་གྱུར་རོ། །དེ་ནས་ཀུན་གྱིས་སོ་སོ་ན་ས་ལུ་ཕུང་པོ་ཕུང་པོ་བྱས་ནས་བཞག་གོ །དེ་ནས་ཐམས་ཅད་འདུས་ནས་འདི་
སྐད་ཅིག་གིས་གཅིག་ལ་ཟེར་རོ། །རང་རེ་ཀུན་གྱིས་མི་དགེ་སྤྱད་པའི་མཐུས་སའི་བཅུད་དང༌། ས་མོ་ཞག་དང་མྱུ་གུའི་ཚལ་ཡང་ནུབ། འབྲས་ས་ལུ་བླང་ཆོག་སྐྱེ་བ་ཡིན་ན་ཡང་ད་མི་སྐྱེ་བར་འདུག་པས། ཞིང་རྣམས་འཇལ་
ལ་འདི་ང་ཡི་ཡིན། འདི་ཁྱོད་ཀྱི་ཡིན་ཟེར་བའི་བགོས་བྱ་ལ་མུ་རིས་བྲིའོ་ཟེར་ནས་དེ་ལྟར་དུ་བྱས་པ་ལ། དེ་ནས་གཅིག་གིས་རང་ལ་ས་ལུ་ཡོད་བཞིན་གཞན་གྱི་ས་ལུ་བརྐུས་སོ། །དེ་མཐོང་ནས་གཞན་གྱིས་ཀྱང་གཅིག་
གིས་གཅིག་ལ་བརྐུས་སོ། །དེ་ནས་སེམས་ཅན་རྣམས་ས་ལུ་ལ་སོགས་པ་རྣམས་ཀྱི་རོ་ལ་ཆགས་ཤིང་སྲེད་པས་ཉོན་མོངས་པའི་ཆགས་སྡང་རབ་ཏུ་སྐྱེས་ནས་རྩོད་པ་བྱེད་པར་གྱུར་ཏོ། །བདུན་པ་རིགས་ཀྱི་དབྱེ་བ་ནི། དེ་
ལྟར་ཕན་ཚུན་ཆོད་པ་དང་ས་ལུའི་རོ་ལ་ཆགས་པར་གྱུར་ཅིང་གཅིག་གི་གཅིག་ལ་བརྐུས་ཞིང་མི་དགེ་བ་སྤྱད་པ་དང༌། ཀུན་གྲོས་བྱས་ཏེ། ཀུན་གྱི་ནང་ན་མཆོག་དུ་གྱུར་པ་མཛེས་པ་ལྟ་ན་སྡུག་པ་ཡིད་དུ་འོང་་གཅིག་ཡོད་པ་
ཀུན་གྱི་དཔོན་དུ་བསྐོས་ནས་འདི་སྐད་ཅེས་སྒོ་བོ། ཀྱེ་སེམས་ཅན་དག་ངེད་ཅག་རྣམས་ཀྱི་ཞིང་གི་བདག་པོ་ཁྱོད་གྱིས་ལ། ཉེས་པར་བྱས་པ་ལ་ཆད་པས་ཆོད། ལེགས་པར་བྱས་པ་ལ་ཕན་ཐོགས་ཤིག་དང༌། ངེད་ཅག་

རྣམས་ཀྱིས་དུས་དུས་སུ་ཐོག་ཤས་སྦྱིན་ནོ་ཞེས་ཟེར་ནས་མི་དེ་མང་པོས་བཀུར་བར་གྱུར་ཏོ། ཞིང་རྣམས་ཀྱི་བདག་པོ་ཡིན་པ་དང༌། འཕོངས་པ་ལ་སྐྱོབ་པའི་ཕྱིར་དེ་ལ་རྒྱལ་རིགས་ཞེས་མི་ཆགས་སོ། །ཆོས་དང་ཚུལ་
ཁྲིམས་དང་ཤེས་རབ་ཀྱི་ཚུལ་སྤྱོད་པས་འཁོར་རྣམས་མགུ་བར་བྱས་པས་རྒྱལ་པོ་བྱ་བར་མིང་ཆགས་སོ། །འདོད་པ་ཉུང་ཞིང་ནགས་ཁྲོད་ན་གནས་པ་དེ་ལ་བྲམ་ཟེ་ཞེས་བྱ་བར་གྲགས་པར་གྱུར་ཏོ། །དེ་གཉིས་མ་ཡིན་པའི་
བར་མ་དེ་ལ་རྗེའུ་རིགས་ཞེས་མིང་ཆགས་སོ། །ངན་པ་ཐ་མ་དེ་ལ་དམངས་རིགས་ཞེས་མིང་ཆགས་སོ། །དེའི་དུས་མི་རྣམས་ཀྱི་མིང་སེམས་ཅན་ཟེར། རྒྱལ་པོ་འོད་མཛེས་ཀྱི་རིང་ལ། ཆུ་སྟོད། དེའི་བུ་རྒྱལ་པོ་བའི་རིང་ལ།
ཏིལ་ལས་སྐྱེས། དེའི་བུ་རྒྱལ་པོ་དགེ་མཆོག་གི་རིང་ལ། སྤྱན་འདྲེན་མགྲོན། དེའི་བུ་རྒྱལ་པོ་གསོ་སྦྱོང་འཕགས་ཀྱི་རིང་ལ། ཏ་ལའི་ཏེ་ངར། དེའི་བུ་ང་ལས་ནུའི་རིང་ནས་ད་ལྟར་གྱི་བར་དུ་མིའི་མིང༌། དཔྱོད་པ་ཅན་དང༌
སེམས་པ་ཅན་དང༌། ཉེ་བར་རྟོག་པ་ཅན་དང༌། ཤེད་ལས་ཞེས་བྱ་བ་གྱུར་ཏོ། །བརྒྱད་པ་འཛམ་བུའི་གླིང་དུ་སྐྱེས་པའི་མཐའ་ནི། ཚེ་ལོ་གྲངས་མེད་པའི་དུས་དེ་ནས་མི་དགེ་བཅུ་རིམ་པ་བཞིན་དུ་སྤྱད་པས། ཚེ་ཡང་རིམ་པ་
བཞིན་ལོ་བརྒྱ་རེ་ཐལ་བ་དང་ལོ་རེ་རེ་འགྲིབ་ནས། ཇེ་ཐུང་ཇེ་ཐུང་ལ་སོང་ནས་མཐའ་མར་མི་དགེ་བཅུ་ཀ་རྫོགས་པར་སྤྱད་པས་ཚེ་ལོ་བཅུ་པའི་དུས་ན་ཕྱིན་ནོ། །དེ་དུས་ལོ་བཅུ་ཐུབ་པ་ནི་དེང་སང་ལོ་བརྒྱ་ལས་ལྷག་པ་

།ཐུབ་པ་ཙམ་ཡིན་ཞིང༌། མ་བུ་ལ་སྨོན་ལམ་འདེབས་ན་ཡང༌། ངའི་བུ་འདི་ལོ་བཅུ་འཚོ་བར་གྱུར་ཅིག་ཟེར་བའོ། །དུས་མ་ཡིན་འཆི་བ་ནི་མང་ངོ༌། །དེའི་དུས་སུ་བུ་མོ་བཙས་ནས་ཟླ་བ་ལྔ་
ལོན་ནས་ཁྱིམ་ཐབས་ལ་གཏོང་བར་འགྱུར་རོ། །གོས་ཀྱི་མཆོག་ནི་སྐྲའི་ལྭ་བ་ཡིན་ནོ། །ཟས་ཀྱི་མཆོག་ནི་ཁྲེ་སྒོད་དོ། །རོ་ལྔ་ཡང་ནུབ་སྟེ། འོ་མ་དང་ཞོ་ཡོད་ལ་མར་མི་འབྱུང་ངོ། །ཏིལ་ཡོད་ལ་ཏིལ་མར་མི་འབྱུང་ངོ༌།
སྦྲང་བུ་ཡང་ཡོད། སྤྲ་ཚིལ་ཡོད་ལ་བུ་རམ་ཤིང་དང་ཁུ་བ་ཡོད་ཀྱང་བུ་རམ་མེད་དོ། །ལན་ཚྭ་ནི་གཏན་མེད་དོ། །ལུས་ལ་མཚོན་གྱི་རྒྱན་བྱེད། མི་དགེ་བ་བྱེད་པ་བཀུར་ཞིང་བསྟོད་པར་འགྱུར། གཅིག་གིས་གཅིག་མཐོང་ན་
གསོད་པའི་སེམས་དང་ལྡན་ནོ། །དེ་ནས་ཤིང་དང་གསེག་མ་དང་གྱོ་མོ་ལ་སོགས་ཀུན་མཚོན་ཆར་རེད་ནས། གཅིག་གིས་གཅིག་ལ་མཚོན་བཏབ་ནས། སྲོག་དང་བྲེལ་བྱེད་དེ་ལྟར་ཞག་བདུན་མཚོན་དར་ནས། མི་དང༌།
ལོངས་སྤྱོད། ནོར་རྫས་ཐམས་ཅད་ཟད་ནས་རེ་རེ་བམ། རི་དང༌། ནགས་དང༌། ཆུའི་རྫོང་ལ་བྲོས་ནས། ཕྱིས་གྲོང་དུ་བབ་ནས་གཅིག་གིས་གཅིག་མཐོང་ན། ཀྱེ་མ་སེམས་ཅན་གསོན་པོ་མཐོང་རེ་རྒ་ཟེར་ནས་མ་བུ་གཞན་
དུ་གཅིག་ལ་གཅིག་གཙེས་པར་གྱུར་ཏོ། དེ་ནས་སྔར་ནི་མི་དགེ་བ་བྱས་པས་ཐམས་ཅད་སྡུག་བསྔལ་བར་གྱུར། ད་ནི་བདག་ཅག་རྣམས་དགེ་བ་ལ་འཇུག་པར་བྱའོ་ཟེར་ནས་སྲོག་གཅོད་པ་སྤངས་པས་ཚེ་ལོ་བཅུ་པའི་བུ་བུ་

མོ་བཙས་པ་རྣམས་ལོ་ཉི་ཤུ་ཐུབ་པར་གྱུར་རོ། །དེ་རིམ་པ་བཞིན། མ་བྱིན་ལེན་སྤང་པ་དང་།འདོད་ལོག རྫུན། ཕྲ་མ། ཚིག་རྩུབ། ངག་འཁྱལ། བརྣབ་སེམས། གནོད་སེམས། ལོག་ལྟ་རྣམས་སྤང་པས། རིམ་པ་བཞིན།
ལོ་བརྒྱ་རེ་ཐེལ་ནས་ལོ་རེ་འཕེལ་ནས་ཚེ་ལོ་བརྒྱད་ཁྲི་ཐུབ་པར་འགྱུར་རོ། །ལོངས་སྤྱོད་ཀྱང་འཕེལ་ནས་ཇེ་ཆེར་འགྲོའོ། ། ཚེ་ལོ་བརྒྱད་ཁྲི་བའི་དུས་ན། དགེ་བ་བཅུ་སྤྱོད་པར་འགྱུར། གྲོང་རྣམས་དང་རྒྱལ་པོའི་ཕོ་བྲང་
རྣམས་ཀྱང་རྒྱ་ཆེ་བས་བྱ་གག་འཕུར་བས། སླེབ་པར་འགྱུར་རོ། །བུ་མོ་རྣམས་ལོ་ལྔ་བརྒྱ་ལོན་ནས་ཁྱིམ་ཐབས་ལ་གཏོང་ངོ༌།།འབྲས་ཀྱི་སྙི་མ་གཅིག་འལ་ཡང་བྲེ་བཞི་འབྱུང་ངོ༌། །ནད་ཀྱང་གསུམ་ལས་མེད་དེ། འདོད་པ་
176
དང༌། ཟས་མི་ཟ་བ་དང༌། རྒས་པའོ། ཡང་མི་དགེ་བ་བཅུ་རིམ་པ་བཞིན་སྤྱད་པས། ཚེ་ཡང་འགྲིབ་ནས། མཐར་ཚེ་ལོ་བཅུ་པར་འགྱུར་རོ། །དེ་མི་དགེ་བ་སྣ་ཚོགས་སྤྱད་པས་མི་མ་ཡིན་པ་རྣམས་འཁྲུགས་ནས། གནོད་པ་
དང་ནད་སྣ་ཚོགས་གཏོང་ནས་ཟླ་བ་བདུན། ཉིན་ཞག་བདུན་ནད་དར་ནས་མི་མང་པོ་འཆི་བར་འགྱུར་རོ། །འཆི་བ་དེ་དག་ཀྱང་དམྱལ་བར་སྐྱེའོ། །མ་ཤི་ནས་རེ་རེ་ལུས་པ་རྣམས། དེ་སྔ་ཡང་མི་དགེ་སྤྱད་པས་ཐམས་
ཅད་སྡུག་བསྔལ་བར་གྱུར་པ་ཡིན་གྱི་ད་ནི་བདག་ཅག་རྣམས་དགེ་བསྒྲུབ་པར་བྱའོ་ཟེར་ནས་ཡང་དགེ་བཅུ་རིམ་པ་བཞིན་བསྒྲུབ་པས་ཚེ་ལོ་འཕེལ་ནས་བརྒྱད་ཁྲིའི་བར་དུ་ཐུབ་པར་འགྱུར་རོ། །དེ་ནས་ཡང་མི་དགེ་བཅུ་

།རིམ་བཞིན་ཇེ་ཆེར་སྤྱད་པས་ཚེ་ཡང་འགྲིབ་ནས་ཚེ་ལོ་བཅུ་པ་ལ་ཡང་ཐུག་པར་འགྱུར་རོ། །དེ་དུས་ན་མི་རྣམས་མི་དགེ་བ་སྣ་ཚོགས་སྤྱོད་པས། ལྷ་དག་དུས་སུ་ཆར་མི་འབེབ་པས་ལོ་
བདུན་ཟླ་བ་བདུན་ཞག་བདུན་མུ་གེ་ཆེན་པོ་འབྱུང་ངོ༌། །དེ་ནས་ལུས་རྫུད་ནས་ས་ལ་འགྱེལ་ནས་འཆི་བར་འགྱུར། ཁ་ཅིག་གིས་འབྲུ་རྣམས་གབ་ཙེའི་ནང་དུ་བཅུག་ནས།འདི་སྐྱེ་བོ་ཕྱི་མ་རྣམས་ཀྱི་འབྲུ་ས་བོན་གྱིས་ཟེར་
སྦས་ནས་འཆི་བར་འགྱུར། ལོ་ཏོག་སྐྱེས་པ་ཡང་ཆུང༌། ས་བོན་འབྲུ་གཅིག་ལ་འབྲས་བུ་འབྲུ་གཅིག་སྐྱེ་བ་ཡང་གཟའ་མི་རྣམས་ཀྱིས་ཐུར་མའི་ཁ་ལ་གོག་ནས་སྣོམ་པར་བྱེད་དོ། །ལ་ལས་ནི། འབྲས་བུ་བླག་རྗེས་ཀྱི་བང་
t-
བའི་སེར་ག་ཐུར་མས་བྲུས་ནས་ཆུ་མང་པོའི་ནང་དུ་བླུག་ནས་བསྐོལ་ནས་ཐུང་ཞིང་དྲི་མ་སྣོམ་པར་བྱེད་དོ། །ལ་ལ་ནི་སྔར་མུ་གེས་ཤི་བའི་རུས་པ་དཀར་པོ་བཅུད་མེད་པ་རྣམས་བརྡུང་ནས་སྐོལ་ནས་ཞི་ཞིང་དེར་ཐམས་
ཅད་ལྟོག་ནས་འཆི་བར་འགྱུར་རོ། །དེར་ཤི་བ་རྣམས་ཡི་དྭགས་སུ་སྐྱེ་བར་འགྱུར་རོ། །ཚེ་ལོ་བཅུ་པའི་མི་དེ་རྣམས་ངན་འགྲོ་དང་མཚུངས་པ་ཡིན་ནོ། །ལ་ལ་ཞིག་ནི་རི་དང༌། མཚོ་རྣམས་སུ་སོང་ནས་ཁྲེ་རྒོད་དང༌། ཨུད་པ་
ལ་ཡི་རྩ་བས་སྲོག་འཚོ་ནས། ཕྱིས་མ་ཤི་བ་རེ་རེ་འཚོག་ནས་སྔར་བཞིན་དུ་དགེ་བ་བཅུ་བསྒྲུབ་པ་ཚེ་ལོ་བརྒྱད་ཁྲི་བར་སྔར་བཞིན་འགྱུར་རོ། །དགུ་པ་མཆོག་འཁོར་ལོས་་བསྒྱུར་པ་ནི་དེ་རྣམས་ཐམས་ཅད་ཀྱི་མཆོག་ནི་

གླིང་བཞི་ལ་དབང་བའི་གསེར་གྱི་འཁོར་ལོས་བསྒྱུར་བ་ཡིན། གླིང་གསུམ་ལ་དབང་བ་དངུལ་གྱི་འཁོར་ལོས་སྒྱུར་བ་ཡིན༌། གླིང་གཉིས་ལ་དབང་བ་ཟངས་ཀྱི་འཁོར་ལོ་སྒྱུར་བ་ཡིན། གླིང་གཅིག་ལ་དབང་བ་ལྕགས་ཀྱི་
འཁོར་ལོས་བསྒྱུར་བ་ཡིན། དེ་རྣམས་ཀུན་རྒྱལ་སྲིད་རིན་པོ་ཆེ་བདུན་དང་ཉེ་བའི་རིན་ཆེན་བདུན་དང་ལྡན་པ་ཡིན་ནོ། །དེ་རྣམས་ལ་ཡང་ཡོན་ཏན་ཅི་ལྟ་བུ་ཡོད་སྙམ་ན། དེ་ཡང་དང་པོ་བུད་མེད་རིན་པོ་ཆེའི་ཡོན་ཏན་ནི་
འདི་ལྟ་བུ་ཡིན་ཏེ། བུད་མེད་རིན་པོ་ཆེ་དེ་ཡི་བུད་མེད་ཀྱི་ལུས་ལས་ཙན་དན་གྱི་དྲི་དང༌། སྤོས་འབྱུང་ཞིང༌། ཁ་ནས་ཨུད་པ་ལའི་དྲི་འབྱུང༌། བྱ་ཀ་ལིང་ཀ་ལྟར་རེག་ན་བདེ་བར་འགྱུར་ཏེ། བྱ་ཀ་ལིང་ཀ་ཞེས་བྱ་བ་ནི། རྒྱ་
84
མཚོའི་གླིང་ན་གནས་པའི་བྱ་ཡིན་ནོ། །དེ་ལྟར་འདི་ཡི་མཐུས་གང་ལ་རེག་པ་ཉིད་ཀྱི་ལུས་ཀྱི་ཉོན་མོངས་མེད་པར་འགྱུར་ཞིང་། གླིང་དེ་ན་གནས་པའི་སྐྱེ་བོ་བཀྲེས་པ་དང༌། སྐོམ་པ་དང་མྱ་ངན་དང་བྲལ་བར་འགྱུར། བུད་
མེད་དེ་ལྟ་བུ་དེ་འཁོར་ལོས་སྒྱུར་བའི་རྒྱལ་པོས་མཐོང་ནས དྲང་བའི་དུས་ན་ནི་དྲོ་བར་བྱེད་ཅིང༌། དྲོ་བའི་དུས་ན་ནི་བསིལ་བར་བྱེད་དེ། དེ་ལ་མི་གཞན་གང་གིས་ཀྱང་རེག་པར་བྱ་བར་མི་ནུས་སོ། །དེ་གནོད་སེམས་
སྤངས་པའི་མཐུས་དགེ་བའི་ལས་ཀྱི་རྗེས་སུ་བཞུགས་པ། དགེ་བ་ཐམས་ཅད་ཡང་དག་པར་རྟོགས་པའི་མི་དེ་དག་ཐམས་ཅད་ཀྱིས་མ་དང་སྲིང་མོ་ལྟ་བུར་མཐོང་ངོ༌། དེ་ཡང་རྒྱལ་པོ་དེ་ཡི་ཡིད་དུ་འོང་ཞིང་དེ་ལ་གུས་པ་

།བྱེད་ལ་དེའི་སྙིང་དུ་སྡུག་པ་དང་། རྟག་ཏུ་དེ་ཡི་རྗེས་སུ་འཇུག་པར་འགྱུར་རོ། །བུད་མེད་ཀྱི་སྐྱོན་རྣམ་པ་ལྔ་སྤངས་པ་ཡིན་ཏེ། འདི་ལྟ་སྟེ། སྐྱེས་པ་གཞན་ལ་སེམས་པ་དང༌། སེར་སྣ་དང༌། མི་
མི་རིགས་པའི་གནས་ལ་རྗེས་སུ་དགའ་བ་དང༌། ཁྱིམ་ཐབ་ཀྱི་སྲོག་གཅད་པར་འཛིན་པའོ། །བུད་མེད་རིན་པོ་ཆེའི་ཡོན་ཏན་ལྔ་དང་ལྡན་པར་འགྱུར་ཏེ། འདི་ལྟ་སྟེ། བསམ་པ་དང་མཐུན་པར་རིགས་པར་ཆགས་པ་དང༌།
ལ འགྱུར་བ་དང༌། བུ་མང་པོ་བཙའ་བར་འགྱུར་བ་དང༌། རིགས་མཐུན་བར་འགྱུར་བ་དང༌། སྲིད་མཐོ་བར་འགྱུར་བ་དང༌། ཁྱིམ་ཐབས་བུད་མེད་གཞན་ལ་སེམས་ན་ཕྲག་དོག་མི་བྱེད་པའོ། །གཞན་ཡང་བུད་མེད་ཆེན་མོའི་
༄ ཡོན་ཏན་གསུམ་དང་ལྡན་པར་འགྱུར་ཏེ། འདི་ལྟ་སྟེ། ཚིག་ཅལ་ཅོལ་མེད་པར་འགྱུར་བ་དང༌། ལོག་པར་ལྟ་བ་མེད་པར་འགྱུར་བ་དང༌། ཁྱིམ་ཐབས་མེད་ཀྱང་སྒྲ་དང་དྲི་དང་རོ་དང་རེག་བྱ་དག་གིས་དབང་དུ་མི་
་འབྱུའགྱུར་
བའོ།།དེ་ལྟར་འཁོར་ལོས་སྒྱུར་བའི་རྒྱལ་པོ་བུད་མེད་རིན་པོ་ཆེ་ལ་ཉེ་བར་སྤྱོད་པར་འགྱུར་རོ། །གཞན་ཡང་ནོར་བུ་རིན་པོ་ཆེ་ནི། ཡོན་ཏན་བརྒྱད་དང་ལྡན་པ་ཡིན་ཏེ། མཚན་མོ་རབ་ཏུ་གསལ་བ་ཡིན་ཏེ། ཇི་ལྟར་སྟོན་ཀ་
ཡི་ཟླ་བ་ཉ་བ་ནི། སྟོན་ཀ་འོད་གསལ་བར་འགྱུར་བ་དེ་ལྟར་ནོར་བུ་ཡང་མཚན་མོ་ཡི་མུན་ནག་ལ་དཔག་ཚད་བརྒྱར་འོད་འབྱུང་ཞིང༌། ཉིན་པར་ཚ་བས་གདུང་པ་རྣམས་ལ་ནི་འོད་གསལ་བ་འབྱུང་སྟེ། ཚ་བ་སེལ་བར་བྱེད་

པ་དང༌། གང་གི་ཚེ་ལམ་དུ་ཞུགས་ལ། ཆུ་དང་བྲལ་བ་དེའི་ཚེ་སྐོམ་བས་གདུང་པ་རྣམས་ལ་ཆུ་བོ་ཡན་ལག་བརྒྱད་དང་ལྡན་པ་རབ་དུ་འབྱུང་པར་འགྱུར་ལ། དེས་སྐོམ་པ་དེ་དག་ཐམས་ཅད་སེལ་བར་འགྱུར་བ་དང༌། གང་
འཁོར་ལོས་སྒྱུར་བའི་རྒྱལ་པོས་ཅི་བསམ་པ་ནོར་བུ་དེ་ལས་འབྱུང་བ་དང༌། ནོར་ངུ་དེ་ཡན་ལག་བརྒྱད་དང་ལྡན་པར་འགྱུར་ཏེ། དེ་ཡི་ཆ་རེ་རེས་འོད་ཀྱི་ཁ་དོག་སྣ་ཚོགས་གཏོང་སྟེ། སྔོན་པོ་དང༌། སེར་པོ་དང༌། དཀར་པོ་
དང༌། དམར་པོ་དང༌། བཙོད་ཀའི་ཁ་དོག་ལྟ་བུ་དང༌། ནོར་བུ་དེ་གང་ན་འདུག་པ་དཔག་ཚད་བརྒྱར་ཉེ་བ་དག་གི་ནད་མེད་པར་འགྱུར་ཞིང༌། རྟག་ཏུ་ཡིད་མཉམ་པར་བཞག་པ་དང༌། དེའི་འདོད་པ་ཐམས་ཅད་ལས་ཅི་ལྟ་
08
བ་བཞིན་འབྲས་བུ་མེད་པར་མི་འགྱུར་བ་དང༌། ཀླུ་ངན་པས་ཆར་མི་བཟད་པ་མངོན་པར་དབབ་པར་མི་ནུས་པ་དང༌། མྱ་ངམ་དང༌།གཡང་ས་དང༌། དགོན་པ་དང༌། ཤིང་ལྗོན་པ་དང༌། ཡུལ་དང་བྲལ་བ་རྣམས་ཤིང་ལྗོན་
པ་དང༌། མཚེའུ་དང༌། ཚལ་དང༌། པད་མ་དང༌། ནགས་ཚལ་དང༌། ནེའུ་གསིང་ཕུན་སུམ་ཚོགས་པར་འགྱུར་བ་དང༌། མི་གང་ཡང་དུས་མ་ཡིན་བར་འཆི་བར་མི་འགྱུར་ཞིང༌། དུད་འགྲོ་ཡི་འགྲོ་བར་མི་འགྱུར་ཏེ། དུད་
འགྲོའི་འགྲོ་བ་གང་གིས་ཀྱང་གནོད་པར་མི་འགྱུར་རོ། །མི་མཐུན་བས་ཀྱང་མི་མཐུན་པའམ་གནོད་པར་མི་འགྱུར་ཏེ། འདི་ལྟ་སྟེ། སྦྲུལ་དང༌། ནེའུ་ལེ་དང༌། སྦྲུལ་ལྟ་བུ་སྟེ། ཡོན་ཏན་ཆེན་པོ་བརྒྱད་པོ་དེ་དག་དང་ལྡན་ནོ།

།འཁོར་ལོས་སྒྱུར་བ་དེ་ཡི་གནོད་སེམས་སྤངས་པ། དགེ་བའི་ལས་ཀྱི་རྣམ་པར་སྨིན་པར་འགྱུར་བ་ནི། དེའི་བུ་ཡང་སྟོང་ཐམ་པར་འབྱུང་སྟེ། དཔའ་ཞིང་རྟུལ་ཕོད་ལ། ཡན་ལག་མཆོག་
ཕ་རོལ་གྱི་སྡེ་མངོན་པར་འཇོམས་པ། བསམ་པའི་རྗེས་སུ་འཇུག་པ། ཆོས་དང་ལྡན་ཞིང་ཆོས་ཀྱི་རྗེས་སུ་འཇུག་པ། རིག་མཐུན་པ་འཁོར་གྱི་སྐྱེ་བོ་ཐམས་ཅད་དགའ་ཞིང༌། རང་བཞིན་གྱིས་གི་གཟུགས་དང་ལྡན་པ།
རྗེས་སུ་ཆགས་པ་དག་ཡིན་ནོ། །གཞན་ཡང་འཁོར་ལོ་རིན་པོ་ཆེ་ནི་ཡོན་ཏན་ལྔ་དང་ལྡན་པ་འབྱུང་སྟེ། འདི་ལྟ་སྟེ། འཛམ་བུའི་ཆུ་བོའི་གསེར་ལས་བྱས་པ། ཚད་དཔག་ཚད་ལྔ་བརྒྱ་ཡོད་པ། རྩིབ་སྟོང་ཡོད་ཅིང་འཇིག་
རྟེན་ན་ཉི་མ་གཉིས་པ་ལྟ་བུར་རྣམ་པར་མཛེས་པ་དང༌། ནམ་མཁའ་ལ་དཔག་ཚད་འབུམ་དུ་ཉི་མ་གཅིག་གིས་ཐོག་པ་མེད་པར་འགྲོ་བ་དང༌། འཁོར་ལོས་སྒྱུར་བའི་རྒྱལ་པོ་ནུབ་ཀྱི་བ་ལང་སྤྱོད་དེ། ཤར་གྱི་ལུས་འཕགས་
དང༌། བྱང་གི་སྒྲ་མི་སྙན་དང༌། རྒྱལ་ཆེན་བཞི་ཡཾ་ལྷ་ཡི་གནས་གང་དུ་འགྲོ་བར་འདོད་པ་དེ་དང་དེར་ནམ་མཁའ་ལ་འཁོར་ལོ་རྩིབ་སྟོང་ཡོད་པས་འགྲོ་ཞིང༌། དེའི་མཐུས་དེའི་དཔུང་གི་ཚོགས་ཡན་ལག་བཞི་པ་གླང་པོ་
དང༌། རྟ་དང༌། ཤིང་རྟ་དང༌། རྐང༌ཐང་པ་དང་ལྷན་ཅིག་དུ་ནམ་མཁའ་ལ་འགྲོ་བ་དང༌། འཁོར་ལོས་སྒྱུར་བའི་རྒྱལ་པོ་གང་མི་ཐོས་པ་དེ། དེ་འཁོར་ལོ་རིན་པོ་ཆེ་དེས་གྲོགས་བྱས་ཏེ་ཐོས་པར་བྱེད་པ་དང༌། ལྟ་པོ་གང་

ཡང་མེད་དེ།ཆོས་དང་ལྡན་པའི་ཆོས་ཀྱི་རྗེས་སུ་འཇུག་པའི་རྒྱལ་པོ་ལ། རྒྱལ་པོའམ། བློན་པོ་ཆོས་ཀྱི་གྲོགས་པོས་མཐོང་མ་ཐག་ཏུ་དེ་དག་ཐམས་ཅད་འབུལ་ལོ།།གླང་པོ་རིན་པོ་ཆེ་ནི། ཅང་ཤེས་པ མཆོག་ཏུ་བཀའ་
ཉན་པ། ཕ་རོལ་གྱི་སྡེ་ལས་རྒྱལ་བར་བྱེད་པ། ཡན་ལག་བདུན་ལེགས་པར་གནས་པ་ཡིན་ཏེ། འདི་ལྟ་སྟེ། རྐ་ལག་བཞི་དང༌མཇུག་མ་མ་ཟེགས་པ་དང༌། རླིག་པ་འདོམས་ཀྱི་གནས་ན་འདུག་པ་དང༌། སྣ་ལེགས་པར་
གནས་པ་སྟེ། དེ་དག་ལ་སོགས་པ་དེའི་ཡན་ལག་བདུན་དག་པའི་སྟེང་ན་ལེགས་པར་རབ་ཏུ་གནས་པ་ཡིན་ཏེ། རང་བཞིན་གྱིས་གླང་པོ་ཆེ་སྟོང་གི་སྟོབས་ཡང་དག་པར་འཛིན་པར་བྱེད། དཀན་འཇམ་པ་ཡིན་ཞིང༌།
མདོག་དཀར་བ། ཁ་བ་དང་། དངུལ་གྱི་མདོག་ལྟ་བུ་ཡིན་ཏེ། འདི་ལྟ་སྟེ། བརྒྱ་བྱིན་གྱི་གླང་པོ་ཆེ་ལྟ་བུ་ཡིན་ལ། གླང་པོ་གཞན་དག་དེ་ཡི་དྲི་ཚོར་ནས་མདུན་དུ་འདུག་པར་མི་བྱེད་དོ། །གནས་གསུམ་དུ་གཡུལ་འགྱེད་པར་
འགྱུར་ཏེ། འདི་ལྟ་སྟེ། ཆུ་དང༌། སྐམ་ས་དང༌། བར་སྣང་ལའོ། །ཤུག་ཕུན་སུམ་ཚོགས་པ་དང་ལྡན་པ་ཡིན་ཏེ། ཉིན་གཅིག་གིས་འཛམ་བུའི་གླིང་ལན་གསུམ་བསྐོར་བ་བྱེད་དོ། །སྐུད་པས་ཀྱང་དཀྲིར་རུང་བར་འགྱུར་ལ།
གང་གི་ཚེ་འཁོར་ལོས་སྒྱུར་བའི་རྒྱལ་པོ་གླང་པོ་ཅང་ཤེས་པ་ལ་ཞོན་པ་དེ་ཡི་ཚེ། སེམས་མཐུན་པར་འགྱུར་ཏེ། འཁོར་ལོས་སྒྱུར་བའི་རྒྱལ་པོ་གང་དུ་སེམས་འཇུག་པར་འགྱུར་བ་དེར། གླང་པོ་ཆེ་ཅང་ཤེས་པ་དེ་མ་བསྐུལ་

།ཀྱང་འཇུག་གོ།དལ་གྱིས་འགྲོ་ཞིང་འགྱིང་བས་སྤྱི་བོ་བསྐྱོད་པ། གནོད་པ་མེད་ཅིང་འཁྲུག་པ་མེད་ལ་སྡུག་པ་དང༌། མཛེས་པར་འགྲོ་བ་ཡིན། བྱིས་པའི་ནང་དུ་སོང་ན་ཡང་བྱིས་པ་རྣམས་
ལ་འཇིག་པར་མི་བྱེད། ལམ་སྲང་དང༌། བཞི་མདོ་དང༌། བ་གམ་གྱི་ནང་དུ་སོང་སྟེ་ཕན་ཚུན་འགྲོ་བ་དང༌། བུད་མེད་ཀྱིས་ཀྱང་རེག་པར་བཟོད་པ་ཡིན། གཡུལ་འགྱེད་པའི་དུས་སུ་དྲག་ལ། གནས་པའི་དུས་སུ་ནི་སྐུད་པས་
སྐྱ དཀྲིར་རུང་བ་ཡིན་ཏེ། གླང་པོ་ཆེ་ཡི་ཡོན་ཏན་ནི་དེ་དག་ཡིན་ནོ། །རྟ་རིན་པོ་ཆེ་ནི། ངང་པ་མེ་ཏོག་ཀུ་མུ་ཏ་ལྟར་དཀར་བ་ཡིན། ཀུན་ནས་ལྷ་ཡི་ནོར་བུའི་གཙུག་ལ་སོགས་པ་མཚན་བཟང་པོས་བརྒྱན་པ་ཡིན། བོང་བསྐྱེད་
དང༌། མདོག་དང༌། དབྱིབས་ཕུན་སུམ་ཚོགས་པ་ཡིན། བསྒོ་ན་ཉིན་གཅིག་གིས་འཛམ་བུའི་གླིང་ལན་གསུམ་དུ་སྐོར་བར་བྱེད་ལ། དེའི་ལུས་དག་ལ་ཤིན་ཏུ་ནད་མེད་པ་ཡིན་ནོ། །བློན་པོ་རིན་པོ་ཆེ་ནི། གང་རྒྱལ་པོའི་བྱ་
-ཤྲྰིདང༌།
བའི་རྣམ་པ་ཡིད་ལ་སེམས་པ་དེ་ཉིད་མ་སྒོམ་ཀྱང༌། དེའི་ཡིད་ཀྱིས་ཤེས་ནས་རྒྱལ་པོ་ལ་ཡོངས་སུ་འབུལ་བར་བྱེད་དེ། ཤིན་ཏུ་རྫོགས་པ་དང༌། དེ་བསགས་པ་དང༌། མ་ཆགས་པ་དང༌། ཆོས་མ་ཡིན་པ་རྣམ་པར་སྤང་པ་
དང༌། ཤིན་ཏུ་རིགས་པ་བརྩམ་པ་དང༌། ཡུལ་དང་དུས་ལྡན་པ་དང༌། ཉོན་མོངས་པ་མེད་པ་དང༌། གཞན་ལ་གནོད་པ་མེད་པ་དང༌། སྐྱེ་བོ་ལ་རྣམ་པར་མི་འཚེ་བ་དང༌། ཡང་དག་པའི་ཐ་སྙད་དང་ལྡན་པའི་རང་བཞིན་ལ་

སྐྱོ་བ་མེད་པར་བྱེད་དོ། །རྒྱལ་པོའི་བྱ་བའི་རྣམ་པའམ། །ཆོས་ཀྱི་དོན་གྱི་བྱ་བ་འདོད་པ་དང་ལྡན་ཞིང་མ་འོངས་པའི་བྱ་བ་དང་ལྡན་པ་ཐམས་ཅད་དངོས་སུ་འབུལ་བར་བྱེད་དོ། །ཁྱིམ་བདག་རིན་པོ་ཆེ་ནི། འདི་ལྟ་སྟེ། རྡོ་
རྗེ་དང་རིན་པོ་ཆེ་མཐོན་ཀ་དང༌། མར་རྒད་དང་སྤྲུག་ལ་སོགས་པ་རིན་པོ་ཆེ་རྣམས་ཀྱིས། ངམ་གྲོག་དང༌། གཡང་ས་དང༌། རི་ཁྲོད་དང་མི་མཐུན་པ་གཞན་དག་དུ་མ་བསྐོས་ཀྱང་ཤིན་ཏུ་འགེངས་ལ། རིན་པོ་ཆེ་རྣམས་ཀྱང་
ཟད་པ་མེད་པར་འགྱུར་ན། གསེར་དང་དངུལ་ལྟ་ཞིག་སྨོས་ཀྱང་ཅི་དགོས། ཁྱིམ་བདག་རིན་པོ་ཆེ་འདི་ཡི་འབྱོར་བ་ནི་ཤིན་ཏུ་གནས་པ་ཡིན་ཏེ། གཡོ་མེད་པ་དང༌། སྒྱུ་མེད་པ་དང༌། གཞན་ལ་མི་གནོད་པ་དང༌། སྐྱེ་བ་
ཐམས་ཅད་དགའ་བ་ནི་ཁྱིམ་བདག་རིན་པོ་ཆེ་ཡིན་ནོ། །དེ་ལྟར་རྒྱལ་པོ་རིན་པོ་ཆེ་སྣ་བདུན་དང་ལྡན་པ་ནི་མིའི་གནས་བཞི་རྣམས་ལ་སྒོ་བར་བྱེད་ཅིང༌། ཀླུ་དང་ལྷའི་རིས་གཉིས་དང༌། རྒྱལ་ཆེན་བཞི་དང༌། སུམ་ཅུ་རྩ་
གསུམ་གྱི་ལྷ་རྣམས་ཀྱི་དབང་པོའི་སྟན་ཕྱེད་འཕྲོག་པ་ཡིན་ཏེ། དེ་ལྟར་འཁོར་ལོས་སྒྱུར་བའི་རྒྱལ་པོ་རིན་པོ་ཆེ་སྣ་བདུན་དང་ལྡན་པ་ཡིན་ནོ། །དེའི་ཉེ་བའི་རིན་པོ་ཆེ་སྣ་བདུན་ནི་རིན་པོ་ཆེ་དེ་དག་ལས་ཅུང་ཟད་དམན་པ་
ཡིན་པ་ཡིན་ཏེ། འདི་ལྟ་སྟེ། རལ་གྱི་ཉེ་བའི་རིན་པོ་ཆེ་དང༌། པགས་པ་ཉེ་བའི་རིན་པོ་ཆེ་དང༌། མལ་ཆ་ཉེ་བའི་རིན་པོ་ཆེ་དང༌། ཚལ་ཉེ་བའི་རིན་པོ་ཆེ་དང༌། ཁྱིམ་ཉེ་བའི་རིན་པོ་ཆེ་དང༌། གོས་ཉེ་བའི་རིན་པོ་ཆེ་དང༌

༄༅། །སྟན་ཉེ་བའི་རིན་པོ་ཆེའོ། དེ་ལ་རལ་གྲི་ཉེ་བའི་རིན་པོ་ཆེ་ནི། ཡུལ་འཁོར་གང་དག་རྒྱལ་པོའི་ཡིད་དང་ཚིག་ལས་འགལ་བར་བྱེད་འདོད་པ་དེར་རལ་གྲི་ཉེ་བའི་རིན་པོ་ཆེ་འགྲོ་སྟེ། དེས་
བཏབ་པ་མེད་ཅིང༌། རལ་གྲི་རིན་པོ་ཆེས་སུ་ལ་ཡང་བཏབ་པ་མེད་ཀྱིས་ཀྱང༌། ཡུལ་འཁོར་ཀུན་གྱིས་མཐོང་ནས་འདུད་པར་བྱེད་དོ། །ཉེ་བའི་རིན་པོ་ཆེ་དེ་ཡི་ཡོན་ཏན་ནི་འདི་ཡིན་ཏེ། བཟའ་བ་མི་བཟད་པ། ཆད་པ་མེད་
ཅིང་མཚོན་གྱིས་འདའ་བ་མེད་ཀྱང་ཡུལ་འཁོར་དེ་དག་ཐམས་ཅད་འདུད་པར་བྱེད་དེ། འདི་ནི་རལ་གྲི་ཉེ་བའི་རིན་པོ་ཆེ་ཡིན་ནོ། །པགས་པ་ཉེ་བའི་རིན་པོ་ཆེའི་ཡོན་ཏན་ཅི་ལྟ་བུ་ཡིན་ཅེ་ན། པགས་པ་ཉེ་བའི་རིན་པོ་ཆེ་ནི་
རྒྱ་མཚོ་ནས་འབྱུང་སྟེ། དེ་བྱུང་བར་གྱུར་པ་དང༌། ཚོང་པ་དག་གིས་རྒྱལ་པོ་ལ་འབུལ་བར་བྱེད་དེ། དེ་ཡི་ཡོན་ཏན་ནི་འདི་དག་ཡིན་ནོ། །དེ་རྒྱ་མཚོའི་ཀླུའི་པགས་པ་ཡིན་ཏེ། ཞིང་དུ་དཔག་ཚད་ལྔ་ལ། ཆུར་དཔག་ཚད་བཅུ་
སྟེ༑ དེ་ཆར་གྱིས་མི་བརླན། རླུང་གིས་མི་བསྐྱོད། མེས་མི་འཚིག །གྲང་ན་དྲོ་བར་བྱེད་ཅིང༌། དྲོ་ན་བདེ་བ་བསིལ་བར་བྱེད་ལ་འཁོར་ལོས་བསྒྱུར་བའི་རྒྱལ་པོ་འཁོར་དང་བཅས་པ་གང་དུ་འགྲོ་བ་དེར་བློན་པོ་རིན་པོ་ཆེས་
དེ་ཁྱེར་བར་བྱེད་དེ། ཅི་ལྟར་སོ་སོ་ནས་བྱེད་པ་ལྟར། དེ་རྒྱལ་པོའི་འཁོར་གྱི་ཁྱིམ་གྱི་བྱ་བ་ཐམས་ཅད་བྱེད་དོ། །བུད་མེད་མི་སྡུག་པ་དག་མི་མཐོང་ཞིང་དཀར་བ་དེ་དང་ལྡན་པར་འགྱུར་ལ། ཟླ་བ་དང་ཉི་མའི་འོད་སྣང་བ་

དེ་དང་ལྡན་པར་འགྱུར་རོ། །མལ་ཆ་རིན་པོ་ཆེ་ནི་ཡང་ཞིང་འཇམ་ལ་མཐོ་དམན་ཅན་ཡིན་སྟེ་གལ་ཏེ་བསམ་གཏན་སེམས་ན། དེ་ཡི་བསམ་གཏན་རྣམ་པར་གྲོལ་ཞིང་བློ་གྲོས་གསལ་བར་བྱེད། གལ་ཏེ་འདོད་ཆགས་ཀྱིས་
ཟིལ་གྱིས་ནོན་པ་ཡིན་ན། དེ་མལ་ཆ་ཡི་སྟེང་དུ་འདུག་ན། དེའི་ཚེ་འདོད་ཆགས་དང་བྲལ་ཞིང་ཆགས་པ་མེད་པར་བྱེད་དོ། །ཞེ་སྡང་དང་གཏི་མུག་དག་ལ་ཡང་དེ་བཞིན་ཏེ། མལ་ཆ་ཉེ་བའི་རིན་པོ་ཆེ་ནི་བསམ་གཏན་གྱི་
གནས་དང་འདྲའོ། །རྒྱལ་པོ་མལ་ཆ་རིན་པོ་ཆེ་ནི་ནང་ན་འདུག་པ་བུད་མེད་ཀྱིས་མཐོང་ལ། དེའི་ཚེ་མཆོག་ཏུ་དགའ་བ་སྐྱེས་ཀྱང༌། ཡིད་ལ་ཤིན་ཏུ་འདོད་ཆགས་པར་མི་འགྱུར་ཏེ། ཚལ་ཉེ་བའི་རིན་པོ་ཆེ་ནི་འདི་ལྟ་སྟེ།
གལ་ཏེ་རྒྱལ་པོ་ཚལ་དུ་བསམ་གཏན་ལ་དགའ་བར་འགྱུར་ཏེ། དེ་དེར་ཉེ་བར་འགྲོ་ན་ཚལ་དེ་ཡི་མཐུ་དང༌། རྒྱལ་པོའི་དགེ་བའི་ལས་ཀྱིས་གང་ལྷའི་འཇིག་རྟེན་གྱི་ཚལ་དགའ་བའི་རྣམ་པ་མེ་ཏོག་དང་འབྲས་བུ་དང༌། བྱ་
དང༌།པད་མ་དང། ལྟེང་ཀ་དང༌། འབབ་པའི་ཆུ་ངོགས་བདེ་བ་དང༌། ལྷའི་བུ་མོ་དག་རོལ་མོ་བྱེད་ཅིང་དགོད་ལ། མཛེས་པ་རྩེ་བ་དེ་དག་ཐམས་ཅད་ལྷའི་རིས་དེ་ནས། ཚལ་དེར་ཉེ་བར་འོང་སྟེ། རྒྱལ་པོ་དེ་ཡང་ལྷ་བཞིན་
དུ་ལྷའི་འདོད་པའི་ཡོན་ཏན་ལྔ་དག་དང་ལྡན་པར་འགྱུར་ཚལ་ཉེ་བའི་རིན་པོ་ཆེའི་དེར་བུད་མེད་དང་ལྷན་ཅིག་ཤིན་ཏུ་དགའ་མགུར་སྤྱོད་པ་བྱེད་དོ། །ཁྱིམ་ཉེ་བའི་རིན་པོ་ཆེ་ནི། གལ་ཏེ་འཁོར་ལོས་སྒྱུར་བའི་རྒྱལ་པོའི་

།ཁྱིམ་ཉེ་བའི་རིན་པོའི་ནང་དུ་ཉལ་བར་གྱུར་ན། མཚན་མོ་ཉལ་བ་དེའི་ཚེ་ཟླ་བར་ལྟ་བར་འདོད་ན་འོང་ཞིང༌། གཟའ་དང་སྒྱུ་སྐར་དང༌། སྐར་མདའ་དག་ཀྱང་དེའི་ཁྱིམ་དེར་ཉེར་བར་འོང་
བར་འགྱུར། དེའི་ནོར་བུ་ཡང་མཐོང་ན་དགའ་བར་འགྱུར། ལྷ་མོ་དག་ཀྱང་ལྷའི་རོལ་མོ་བྱེད་པར་འགྱུར། གང་མང་མང་པོ་དང་བྲལ་བའི་མི་དེ་བདེ་བར་གཉིད་ལོག་པར་འགྱུར། གཉིད་ལོག་པ་ན་རྨི་ལམ་དགེ་བ་མཆོག་
ཏུ་དགའ་བ་དག་མཐོང་བར་འགྱུར། གྲང་བའི་དུས་སུ་ནི་རླུང་དྲོ་བ་ལྡང་ཞིང༌། དྲོ་བའི་དུས་ན་ཡང་བསིལ་བ་རེག་ན་བདེ་ཞིང་འཇམ་པ་ལྡང་ངོ༌། །མཚན་མོ་ཐུན་གསུམ་ལས་ཐུན་གཉིས་པ་ལ་ཉལ་ཞིང༌། ཐུན་གསུམ་པ་
ལས་གཉིད་དང་བྲལ་ནས་ལངས་ཏེ། བདེ་བའི་ཆོས་ལ་གནས་པར་འགྱུར་ཏེ། འདི་ནི་འཁོར་ལོས་སྒྱུར་བའི་རྒྱལ་པོའི་ཁྱིམ་ཉེ་བའི་རིན་པོ་ཆེ་ཡིན་ནོ། །གོས་ཉེ་བའི་རིན་པོ་ཆེ་ནི། འདི་ལྟ་སྟེ། ཐགས་བཟང་ཞིང་མཆོག་ཏུ་
འཇམ་ལ་དྲི་མས་མ་གོས་པ་ཡིན་ཏེ། གྱོན་ནས་ཀྱང༌གྲང་བ་དང༌། དྲོ་བ་དང༌། བཀྲེས་པ་དང༌། སྐོམ་པ་དང༌། ཉམ་ཆུང་བ་དང༌། ངལ་བ་དང༌། དུབ་པའི་གནོད་པ་མེད། མེ་དང༌། མཚོན་གང་གིས་བསྲེག་པ་དང་གཅད་
པར་མི་ནུས་སོ། ལྷམ་ཉེ་བའི་རིན་པོ་ཆེ་ནི། འཁོར་ལོས་སྒྱུར་བའི་རྒྱལ་པོའི་རྐང་པ་ལ་གོན་ན། ཅི་ལྟར་སྐམ་ས་ལ་རྐང་པ་མི་འབྱིང་བ་དེ་བཞིན་དུ། ཆུ་ལ་ཡང་མི་འབྱིང་བར་འགྱུར་རོ།།གལ་ཏེ་སྔོན་དུ་འགྲོ་བར་འདོད་ན་

དཔག་ཚད་བརྒྱར་ཡང་འགྲོ་བར་འགྱུར་ཞིང༌། ལུས་ལ་ངལ་བ་མེད་དོ། །དེ་རྣམས་ལ་འཁོར་ལོ་བསྒྱུར་བའི་རྒྱལ་པོ་སྤྱོད་ཅིང། མིའི་གནས་བཞི་དང་། ལྷའི་རིས་གཉིས་ལ་ཉེ་བར་སྤྱོད་པ་ཡིན་ནོ། །དེའི་བུ་དཔའ་ཞིང་རྟུལ་
ཕོད་ལ་ཕ་རོལ་གྱི་སྡེ་རབ་ཏུ་འཇོམས་པ་སྟོང་ཡོད་དེ། དེ་དག་འཁོར་ལོས་སྒྱུར་བའི་རྒྱལ་པོ་ལ་ཕྱག་བྱེད་དོ། །གནོད་སེམས་མི་དགེ་བའི་ལས་སྤངས་པ་ནི། དགེ་བ་བཅུའི་ལས་ཀྱི་ལམ་གྱི་རྒྱུ་མཐུན་པ་བདེ་བ་དེ་དག་མྱོང་
བར་འགྱུར་རོ། སྟོང་འཁོར་ལོས་བསྒྱུར་བའི་རྒྱལ་པོའི་བསོད་ནམས་དེ་དག་ནི་དགེ་བཅུ་དང༌། སྦྱིན་པ་དང་ཚུལ་ཁྲིམས་ཀྱི་མཐུ་ལས་གྲུབ་པ་ཡིན་ནོ། །བཅུ་པ་འབྲས་བུའི་རྣམ་དབྱེ་ནི། དེས་ན་སེམས་ཅན་གྱི་བདེ་སྡུག་ནི
881
དགེ་མི་དགེའི་རྣམ་སྨིན་གྱིས་བསྐྱེད་པའོ། །དབང་གི་འབྲས་བུ་ནི་ཡུལ་དུ་སྣང་བ་རྣམས་ཀུན་ལ་ཐུན་མོང་དུ་ཡོད་པ་དང༌། ཐུན་མོང་དུ་ཡོད་པ་མིན་པ་རྣམས་དགེ་སྡིག་གང་གི་སྟོབས་ཀྱིས་བྱས་ནས་རྣམས་སྐྱེས་བུས་བྱས་
པའི་ལས་ཀྱི་འབྲས་བུ་དེ་བཞིན་སོ་སོར་ཉམས་སུ་མྱོང་བ་ཡིན་ནོ། །བཅུ་གཅིག་པ་གནོད་བྱེད་ནི། དེས་མི་རྣམས་ཀྱང་སྐྱེ་བ་རྒ་བ་དང༌། ན་བ་དང༌། འཆི་བ་ཡིས་དུས་རྟག་ཏུ་སྡུག་བསྔལ་ཞིང་གནོད་པ་བྱེད་དོ། །བཅུ་
གཉིས་པ་གླིང་གཞན་ཡང་བཤད་པ་ནི། དྲག་པོ་དང༌། འོད་དཀར་དང༌། ཁྲུང་ཁྲུང་དང༌། ཟླ་བ་དང༌། ལྷ་མིན་དང༌། མིའམ་ཅི་ལ་སོགས་པ་བཅོམ་ལྡན་འདས་ཀྱིས་གསུངས་པའི་གླིང་དུ་མ་རྣམས་ནི་སྣ་ཚོགས་པའི་ལས་

།ཀྱིས་བསྐྱེད་པའོ། སྤྱིར་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་དང་བདེ་སྡུག་ཐམས་ཅད་རང་གི་སེམས་ཀྱི་རྣམ་པར་རྟོག་པས་བཟོས་པ་ཡིན་ཏེ། །དེ་ལྟར་མ་རྟོགས་པའི་༄༄༅།
སེམས་ཅན་རྣམས་ཡུལ་དེ་རྣམས་ལ་བདེན་པར་ཞེན་ནས་ལས་སྤྱད་པས་འཁོར་བར་ལས་ཀྱི་རླུང་ཤུགས་དྲག་པོས་བདས་ནས་དབང་མེད་དུ་རབ་ཏུ་འཁོར་བར་གྱུར་རོ། །མི་ཡི་ལེའུ་བཤད་པའོ། །འདོད་པའི་ཁམས་ཀྱི་
ལྷའི་ལེའུ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི་དེ་ནས་དགེ་བའི་ལས་སྤྱད་པ་ལས་གྲུབ་པའི་ལྷ་ནི་རྣམ་པ་གསུམ་ཡིན། །འདོད་ཁམས་ཀྱི་ལྷ་དང་། གཟུགས་ཁམས་ཀྱི་ལྷ་དང་གཟུགས་མེད་
ཁམས་ཀྱི་ལྷའོ། འདོད་ཁམས་ཀྱི་ལྷ་ལའང་ལྷ་གནས་དྲུག་ཡོད་དེ། དེ་རྣམས་ནི་ལུས་ཀྱི་ལས་གསུམ་དང༌། ངག་གི་ལས་བཞི་དང༌། ཚུལ་ཁྲིམས་རྣམ་པ་བདུན་བསྲུང་བའི་འབྲས་བུ། དམན་པ་དང༌། འབྲིང་དང༌། མཆོག་
གྱ་ནོམ་པ་རྣམས་ལས། བདེ་བ་ཆུང་ངུ་དང་འབྲིང་དང༌། ཆེན་པོ་རྣམས་གྲུབ་པ་ཡིན་ནོ། །རྒྱས་པར་བཤད་པ་ལ་དྲུག་སྟེ། རྒྱལ་ཆེན་རིགས་བཞིའི་ལྷ་དང་སུམ་ཅུ་རྩ་གསུམ་དང༌། མཚེ་མ་དང༌། དགའ་ལྡན། འཕྲུལ་དགའ་
དང༌། གཞན་འཕྲུལ་དབང་བྱེད་ཀྱི་ལྷའོ། །དང་པོ་ལ་བཞི་སྟེ། རི་རབ་རི་བདུན་མཚོ་དང་བཅས་པ་བཤད་པ་དང༌། །མདོར་བསྟན་པ་དང། སྐྱེ་བའི་རྒྱུ་མདོར་བསྟན་པ་དང་རྒྱས་པ་བཤད་པ་དང༌། ཚེ་ཚད་དང་རྒྱུ་མཐུན་

བསྟན་པའོ། །དང་པོ་ནི་དེ་ལ་ལྷ་གནས་རྒྱལ་ཆེན་རིགས་བཞི་དང་སུམ་ཅུ་རྩ་གསུམ་དང༌། ལྷ་གནས་གཉིས་ནི་རི་རབ་ལ་བསྟན་པ་ཡིན་ལ། འཐབ་བྲལ་དང༌། དགའ་ལྡན་དང༌། འཕྲུལ་དགའ་དང་་གཞན་འཕྲུལ་དབང་
བྱེད་དང་བཞི་ནི་རི་རབ་འལ་མ་རྟེན་བར་སྤྲིན་གྱི་ཕུང་པོ་ལྟར་ནམ་མཁའ་ལ་གནས་སོ། །རིའི་རྒྱལ་པོ་རི་རབ་ནི་གསེར་གྱི་ས་གཞི་ནས་རྩེ་མོའི་བར་དུ་དཔག་ཚད་འབུམ་ཕྲག་དྲུག་ཁྲི་བརྒྱད་སྟོང་ཡོད་དེ། ཕྱེད་ནི་རྒྱ་མཚོ་ལ་
ནུབ་པའི་ནང་དུ་ལྷ་མ་ཡིན་རྣམས་སྔར་བཤད་པ་བཞིན་གནས་པར་བསྟན་པ་ཡིན་ལ། འདི་ནས་རི་རབ་རི་བདུན་གླིང་བཞི་འཁོར་ཡུག་རི་དང་བཅས་པ་རྣམས་ཆུ་ལ་ནུབ་པ་ལ་དཔག་ཚད་བརྒྱད་ཁྲི་དང་བཞི་སྟོང་ཡོད་པར་
བཤད། མོའུ་གལ་གྱི་བུའི་གདགས་པའི་བསྟན་ཆོས་ལས་ནི། བརྒྱད་ཁྲི་ཁོ་ན་ཆུ་ལ་ནུབ་པར་འདོད། རི་རབ་དེ་ཡང༌། ཐུར་དུ་རྒྱལ་མཚོ་ལ་ནུབ་པ་དང༌། གྱེན་དུ་འཕགས་པ་དང༌། ཆུར་དང༌། ཞེང་དུ་དཔག་ཚད་བརྒྱད་ཁྲི་
རེ་རེ། མཐའ་སྐོར་དུ་དཔག་ཚད་སུམ་འབུམ་ཉིས་ཁྲི་ཡོད་དེ། རྒྱ་མཚོའི་སྟེང་དུ་འཕག་པ་དེ་ལ་བང་རིམ་བཞི་ཡོད་པ་ཡིན་ཏེ། དཔག་ཚད་ཁྲི་ཕྲག་རེ་རེས་གཅིག་ཅེས་གཅིག་གྱེན་མཐོ་བ་ཡིན་ལ། བང རིམ་དང་པོ་ནི་རི་
རབ་ལས་དཔག་ཚད་ཁྲི་དྲུག་སྟོང་གིས་ཕྱིར་འཕགས་པ་ཡིན་ཅིང༌། གཉིས་པ། གསུམ་པ། བཞི་པ། རྣམས་ཀྱང་རིམ་པ་བཞིན། དཔག་ཚད་བརྒྱད་སྟོང་དང། བཞི་སྟོང་དང་། ཉིས་སྟོང་གིས་ཕྱིར་འཕགས་སོ། །རྒྱ་མཚོ་ལ་

།ཐུག་པའི་བང་རིམ་དང་པོ་ལ་ནི་གཞོང་ཐོག་གི་ལྷ་རྣམས་གནས་སོ།།དེའི་གོང་མ་ལ་ནི་འཕྲེང་ཐོག་གི་ལྷ། དེའི་གོང་མ་ལ་ནི་རྟག་དུ་མྱོས་པའི་ལྷ། དེའི་གོང་མ་ལ་ནི་པི་བང་གསུམ་པའི་ལྷ་
དང་རྒྱལ་ཆེན་བཞི་གནས་སོ། རི་རབ་དེ་ཡང། ཤར་ཤེལ། ལྷོ་བཻ་ཌཱུརྱ། ནུབ་དངུལ། བྱང་གསེར་ཏེ། ཕྱོགས་བཞི་རིན་པོ་ཆེ་སྣ་བཞི་ལས་གྲུབ་པ་ཡིན། ལྷ་རྣམས་གནས་པའི་རིའི་རྒྱལ་པོ་རི་རབ་དེ་ཡང༌། རི་བོ་ཁྲི་ཕྲག་
དྲུག་ཅུས་བསྐོར་ཞིང་མཛེས་པར་བྱས་པ་བང་རིམ་གྱི་ལྷ་གནས་རྣམས་སུ་བཀོད་པ་བཞིན་དུ་ཡོད་དེ། ངོས་བཞི་རིན་པོ་ཆེ་ལ་བྱས་པ། སྟེང་དུ་འབབ་ཆུ་དང༌། ལྟེང་ཀ་དང༌། པད་མའི་རྫིང་དང༌། རིན་པོ་ཆེའི་འཕྲེང་བའི་
161
འོད་ཀྱིས་གསལ་བར་བྱས་པ་ཡིད་དུ་འོང་བ་ཡོད་དོ། །རི་རབ་ཀྱི་སྙིང་གི་ཕྱོགས་བཞི་ན་རྩེ་མོ་བཞི་ཡོད་དེ། ཤར་གྱི་རྩེ་མོ་ཤེལ། ལྷོ་ཡི་རྩེ་མོ་བཻཌཱུརྱ། ནུབ་ཀྱི་རྩེ་མོ་དངུལ། བྱང་གི་རྩེ་མོ་གསེར་ལས་གྲུབ་པ། ཆུར་དང༌།
ཞེང་དུ་དཔག་ཚད་ཉི་ཤུ་རྩ་ལྔ་རེ་རེ། མཐའ་སྐོར་དུ་དཔག་ཚད་ལྔ་བརྒྱ་རེ་རེ་ཡོད་ཅིང༌། །རི་རབ་ལས་དཔག་ཚད་ཕྱེད་དང་ལྔ་ལྔས་གྱེན་དུ་འཕགས་པ་ལ། གནོད་སྦྱིན་ལག་ན་རྡོ་རྗེ་རྣམས་གནས་སོ། །རི་རབ་ཀྱི་ཁ་ལ་ནི་
སུམ་ཅུ་རྩ་གསུམ་པ་རྣམས་གནས་སོ། །རི་རབ་ཀྱི་དཔག་ཚད་བརྒྱད་ཁྲིའི་ཕྱི་རོལ་ན་གཉའ་ཤིང་འཛིན་གྱི་རི་ནི་ཆུ་ལས་དཔག་ཚད་བཞི་ཁྲི་སྟེང་བྱུང་བས། རི་རྒྱལ་ལྷུན་པོའི་ཕྱེད་སླེབས་པ་ཙམ་དུ་འཕགས་སོ། །ཞེང་ཡང་

པག་ཚད་བཞི་ཁྲི་ཡོད་སྟེ་གྱེན་དུ་འཕགས་པ་དང་མཉམ་མོ། །དེ་ནས་དཔག་ཚད་བཞི་ཁྲི་ཕྱི་རོལ་ན་བཤོལ་མདའ་འཛིན་ཞེས་བྱའི་རི་ནི་རྒྱ་མཚོ་ལས་དཔག་ཚད་ཉི་ཁྲི་གྱེན་དུ་འཕག་གོ །ཞེང་དུ་ཡང་དེ་དང་འདྲའོ། །དེ་
ནས་དཔག་ཚད་ཉི་ཁྲིའི་ཕྱི་རོལ་ན་རིའི་རྒྱལ་པོ་སིང་ལྡིང་ཅན་ཞེས་བྱ་བ་ནི་རྒྱ་མཚོ་ལས་དཔག་ཚད་ཁྲི་གྱེན་དུ་འཕགས་ཤིང༌། ཞིང་ཡང་དེ་དང་འདྲའོ། །དེ་ནས་དཔག་ཚད་ཁྲི་ཡི་ཕྱི་རོལ་ན། རི་ཡི་རྒྱལ་པོ་ལྟ་ན་སྡུག་ཞེས་བྱ་
བ་ནི། དཔག་ཚད་ལྔ་སྟོང་རྒྱ་མཚོའི་སྟེང་དུ་འཕག་ཅིང་ཞིང་ཡང་དེ་དང་འདྲའོ། །དེ་ནས་དཔག་ཚད་ལྔ་སྟོང་གི་ཕྱི་རོལ་ན། རིའི་རྒྱལ་པོ་རྟ་རྣ་རི་ཞེས་བྱ་བ་ནི། དཔག་ཚད་ཉི་སྟོང་ལྔ་བརྒྱ་ནི་རྒྱ་མཚོའི་སྟེང་དུ་འཕགས་ཤིང༌།
ཞེང་ཡང་དེ་དང་འདྲའོ། །དེ་ནས་དཔག་ཚད་ཉིས་སྟོང་ལྔ་བརྒྱའི་ཕྱི་རོལ་ན། རིའི་རྒྱལ་པོ་རྣམ་པར་འདུད་ཅེས་བྱ་ནི། དཔག་ཚད་སྟོང་ཉིས་བརྒྱ་ལྔ་བཅུ་ནི་རྒྱ་མཚོ་ཡི་སྟེང་འཕགས་ཤིང༌། ཞེང་ཡང་དེ་དང་འདྲའོ། །དེས་
ནས་དཔག་ཚད་སྟོང་ཉིས་བརྒྱ་ལྔ་བཅུའི་ཕྱི་རོལ་ན། རི་ཡི་རྒྱལ་པོ་མུ་ཁྱུད་འཛིན་ཞེས་བྱ་བ་ནི། དཔག་ཚད་དྲུག་བརྒྱ་ཉི་ཤུ་རྩ་ལྔ་རྒྱ་མཚོའི་སྟེང་དུ་འཕགསཤིང་ཞེང་ཡང་དེ་དང་འདྲའོ། རི་བདུན་པོ་ཀུན་ཀྱང་གསེར་ལས་
གྲུབ་ཅིང༌། དཔག་ཚད་བརྒྱད་ཁྲི་ནི་ཆུའི་འོག་གསེར་གྱི་ས་གཞི་ལ་བརྟེན་ཅིང༌། ཆུ་ལས་སྟེང་དུ་འཕགས་པ་ཀུན་ཀྱང༌། ཕྱེད་ཕྱེད་ཀྱིས་ཕྱི་མ་རྣམས་དམའ་ཞིང་རིའི་བར་རྣམས་ཕྱེད་ཕྱེད་ཀྱིས་ཕྱི་མ་རྣམས་དོག་པ་ཡིན་

།ལ༑ རི་དེ་བདུན་ཡང༌། མཛེས་པ་ལྟ་ན་སྡུག་པ། ཡིད་དུ་འོང་བ། སྟེང་དུ་རྒྱལ་ཆེན་བཞིའི་ལྷ་རྣམས་ཀྱི་གྲོང་དང་གྲོང་ཁྱེར་དང་། ལྗོངས་རྣམས་གནས་སོ། །རི་རབ་ཀྱི་རི་ཤར་ཕྱོགསགཉའ་
ཤིང་འཛིན་གྱི་སྟེང་ན། རྒྱལ་པོ་ཡུལ་འཁོར་སྲུང་གི་ཕོ་བྲང་འཁོར་ཡུག་སྲུང་ཞེས་བྱ་བ་ཡོད་དོ། །རི་རབ་ཀྱི་ལྷོ་ཕྱོགས་གཉའ་ཤིང་འཛིན་གྱི་སྟེང་ན། རྒྱལ་པོ་འཕགས་སྐྱེས་ཀྱི་ཕོ་བྲང་འཕགས་པར་སྐྱེས་པ་ཞེས་བྱ་བ་ཡོད་དོ།
அ རི་རབ་ནུབ་ཕྱོགས་གཉའ་ཤིང་འཛིན་གྱི་སྟེང་ན། རྒྱལ་པོ་སྤྱན་མི་བཟང་གི་ཕོ་བྲང་འཁོར་སྣ་ཚོགས་གཟུགས་བྱ་བ་ཡོད་དོ། །རི་རབ་ཀྱི་བྱང་ཕྱོགས་གཉའ་ཤིང་འཛིན་གྱི་སྟེང་ན། རྒྱལ་པོ་རྣམ་ཐོས་སྲས་ཀྱི་ཕོ་བྲང་ལྕང་ལོ་
6
ཅན་བྱ་བ་དེ། ཐམས་ཅད་ཀྱང་ཞེང་དང་ཆུར་དཔག་ཚད་ཉིས་བརྒྱ་ལྔ་བཅུ་རེ་རེ། མཐའ་སྐོར་དུ་དཔག་ཚད་སྟོང་ཡོད་པ་དབྱིབས་ལེགས་ལྟ་ན་སྡུག་པ། འབབ་ཆུ་དང༌། ཤིང་དང༌། མེ་ཏོག་དང༌། ཤིང་དང་ཆུ་ལ་གནས་པའི་
བྱ་ཡིད་འོང་བ་རྣམས་ཀྱིས་སྐད་སྙན་པ་འབྱིན་པ་ལ་སོགས་པ་ལོངས་སྤྱོད་བསམ་གྱིས་མི་ཁྱབ་སྟེ་འདིར་བྲི་བར་མི་ནུས་སོ། །རོལ་མཚོ་ནང་མོའི་ཞེང་ལ་དཔག་ཚད་བརྒྱད་ཁྲི་ཡོད་ཅིང་གཉའ་ཤིང་འཛིན་གྱི་ཕྱི་རོལ་ནས་
རིམ་པ་བཞིན་གཉའ་ཤིང་འཛིན་གྱི་རོལ་མཚོ་ནི་ཞེང་དུ་དཔག་ཚད་བཞི་ཁྲི་བཤོལ་མདའ་འཛིན་གྱི་རོལ་མཚོ་ནི་ཞེང་དུ་དཔག་ཚད་ཉི་ཁྲི། སེང་ལྡེང་ཅན་གྱི་རོལ་མཚོའི་ཞེང་ནི་དཔག་ཚད་ཁྲི། ལྟ་ན་སྡུག་གི་རོལ་མཚོའི་ཞེང་

དཔག་ཚད་ལྔ་སྟོང༌། རྟ་རྣའི་རོལ་མཚོའི་ཞེང་ནི་དཔག་ཚད་ཉིས་སྟོང་ལྔ་བརྒྱ། རྣམ་པར་འདུད་ཀྱི་རོལ་མཚོའི་ཞེང་ནི་སྟོང་ཉིས་བརྒྱ་ལྔ་བཅུ་ཡོད་དེ། རོལ་མཚོ་བདུན་པོ་ཀུན་ཀྱང་ཟབས་སུ་དཔག་ཚད་བརྒྱད་ཁྲི་ཡོད་དེ་
གསེར་གྱི་ས་གཞི་ལ་བརྟེན་ཏེ་དབྱིབས་ལེགས་པ་བལྟ་ན་སྡུག་པ་ཡིན་ལ་ཆུ་བསིལ་ཞིང་སྦྲང་རྩི་ལྟ་བུས་གང་སྟེ་ཀླུའི་རྒྱལ་པོ་དགོངས་པ་རྒྱས་པར་འདུག་གོ །མདོར་ན་རོལ་མཚོ་ཀུན་ཀྱང་ཆུ་ཞེང་ཕྱི་མ་རྣམས་ཕྱེད་ཕྱེད་ཀྱིས་
ཕྲི་བ་ཡིན་ནོ། །མུ་ཁྱུད་འཛིན་གྱི་ཕྱི་རོལ་ན་བ་ཚའི་རྒྱ་མཚོ་ནི་ཁོར་ཡུག་གི་ལྕགས་རིའི་བར་དུ་ཞེང་ལ་དཔག་ཚད་གསུམ་འབུམ་དང་ཉི་ཁྲི་དང་ཉིས་སྟོང་ཟབས་སུ་དཔག་ཚད་བརྒྱད་ཁྲི་ཡོད་པ་གསེར་གྱི་ས་གཞི་ལ་བརྟེན་
༑ ། ཁོར་ཡུག་གི་རི་ནི་ཕྱི་རོལ་གྱི་རྒྱ་མཚོ་བར་ཏེ་དཔག་ཚད་བརྒྱད་ཁྲི་ནི་ཆུའི་འོག་གསེར་གྱི་ས་གཞི་ལ་བརྟེན་ནོ། །མཛེས་པ་ལྕགས་ལས་གྲུབ་པ་ཡིན་ཏེ། དེའི་སྟེང་ན་གནོད་སྦྱིན་གོས་སྔོན་པོ་ཅན་གནས་སོ། །གཉིས་པ་
མདོར་བསྟན་པ་ནི། འདོད་ལྷ་རིས་དྲུག་ཡོད་པ་དེ་ལ། རྒྱལ་ཆེན་བཞིའི་ལྷ་རྣམས་ཀྱི་ལྷ་གནས་བཞི་ལ་རེ་རེ་ལ་བཅུ་བཅུ་ཡོད་དེ། དེ་ཡང་འཕྲེང་ཐོགས། ཡོལ་ཐོག་རྟག་མྱོས་དང༌། པི་ཝང་གསུམ་པའི་ལྷ་རྣམས་རི་རབ་ཀྱི་
བང་རིམ་ལ་རིམ་པ་བཞིན་གནས་ནས་ལོངས་སྤྱོད་དང་ལྡན་པ་ཡིན་ནོ། །གསུམ་པ་སྐྱེ་བའི་རྒྱུ་མདོར་བསྟན་པ་ནི། ལྷ་དེ་རྣམས་ཀྱང་སྲོག་གཅོད་པ་སྤང་ཤིང་སྦྱིན་པ་དང་ལྡན་པའི་ལས་ཀྱིས་བསྐྱེད་པ་ཡིན་པས། འཕྲེང་

།ཐོག་ཀྱི་ལྷ་ནས་རིམ་པ་བཞིན་ལས་རྒྱུ་འབྲས་བརྗོད་པར་བྱའོ། །བཞི་པ་རྒྱས་པར་བཤད་པ་ལ་བཞི། འཕྲེང་ཐོག་ཀྱི་ལྷ་བཤད་པ་དང༌། ཡོལ་ཐོགས་ཀྱི་ལྷ་བཤད་པ་དང་། རྟག་མྱོས་ཀྱི་ལྷ་༄༅།
བཤད་པ་དང༌། པི་ཝང་གསུམ་པའི་ལྷ་བཤད་པའོ། །དང་པོ་ལ་གཉིས་སྟེ། མིང་རྒྱུ་དང་བཅས་པ་དང༌། སྤྱི་ཡི་ལོངས་སྤྱོད་སྐྱེ་བའི་ཚུལ་ལོ། །དང་པོ་ལ་བཅུ་ལས། ཟུར་ན་གནས་ཞེས་བྱ་བ་ནི། ལྷ་གནས་བཅུ་ཡོད་པའི་དང་
3 པོ་པའི་ཆར་འདིར་གནས་པའི་ཕྱོགས་ལྷོ་འཛམ་བུ་གླིང་བྱ་བ་ཡིན་དེ། དེ་ཕྱོགས་ན་གནས་པ་ཟུར་ན་གནས་ཞེས་བྱའོ། །དེ་དང་ཉེ་བ་ན། མཐའ་ལ་གནས་ཞེས་བྱ་བ་གནས་སོ། །ལྷ་གནས་གཞན་རྣམས་ཀྱང་གཡས་སྐོར་དུ་
51
རིམ་པ་བཞི་གནས་པ་ཡིན་ཏེ། ནུབ་ཏུ་འབྲས་བུ་ཉེ་འཚོ། དཀར་པོ་སྤྱོད། ཤར་དུ་ཐམས་ཅད་དགར་གནས། འགྲོ་མགྱོགས་གཉིས་སོ། བྱང་དུ་ཡུལ་ལ་ཆགས། འདོད་ལ་ཆགས། ཡིད་གཡོ། ཉེ་བའི་ཚལ་བྱ་བ་རྣམས་
གནས་སོ། །དེ་ཡང་གང་ལ་ལ་ཞིག་གིས་འཆི་ཁ་མའི་ཚེ་དད་པ་དང་ལྡན་པས་ཡིད་མ་ཨེང་པར་དཀོན་མཆོག་གསུམ་ལ་སྐྱབས་སུ་སོང་ན་ཟུར་ལ་གནས་བྱ་བ་དེར་ནི་ངེས་པར་སྐྱེའོ། །གཉིས་ལ། མཐའ་ལ་གནས་ཞེས་བྱ་
བ་དེར་སྐྱེ་བའི་རྒྱུ་ནི། ཚུལ་ཁྲིམས་དང་ལྡན་པ་ལ་ཆུ་བོ་ལ་བརྒལ་བའི་ཕྱིར་གྲུ་དང་ཟམ་པ་བྱིན་པ་དང༌། སྐྱེ་བོ་མི་བདེ་བ་ཆུ་ལ་སྒྲོལ་ཞིང་སྡིག་པ་ལ་མི་འཇུག་ན་དེས་འགྲུབ་པར་འགྱུར་རོ། །གསུམ་པ་འབྲས་བུ་ཉེ་བར་འཚོ་

བའི་གནས་སུ་ནི་ཚུལ་ཁྲིམས་དང་ལྡན་པ་གང་ལ་ལ་ཞིག་གི་བཀྲེས་སྐོམ་དང་ལྡན་པ་ལ། སྙིང་བརྩེ་བས་བཟའ་ཤིང་གི་འབྲས་བུ་བྱིན་ནས་དེར་སྐྱེ་བར་འགྱུར་རོ། །བཞི་པ་ཡོན་ཏན་དཀར་པོ་སྤྱོད་པ་བྱ་བ་དེ་རུ་སྐྱེ་བའི་རྒྱུ་
ནི༑ ཡིད་རབ་ཏུ་དང་བས་སངས་རྒྱས་སམ་མཆོད་རྟེན་ལ་མེ་ཏོག་སྙིམ་པ་གང་ཕུལ་བས་སྐྱེ་བར་འགྱུར་རོ། །ལྔ་པ། ཐམས་ཅད་དགའ་དེར་སྐྱེ་བའི་རྒྱུ་ནི།ཚུལ་ཁྲིམས་དང་ལྡན་པ་གང་ལ་ལ་ཞིག་གིས། རང་གིས་བསྐྱེད་
པའམ། ཉོས་པའི་མེ་ཏོག་རྒྱལ་བ་སངས་རྒྱས་ལ་མེ་ཏོག་གིས་མཆོད་པར་སྐྱེ་བར་འགྱུར་རོ། །དྲུག་པ་འགྲོ་མགྱོགས་ནི། ནག་ཚལ་ལ་མེ་མཆེད་པས་སྲོག་ཆགས་དག་ཚིག་པས་ཉེན་པ་ན་ལ་ལ་ཞིག་གི་མེ་ལ་ཆུ་གཏོར་ནས་
ཚིག་པ་ལས་ཐར་བར་བྱེད་ན་དང༌། དེ་ཉིད་དུ་ཤི་བ་ལ་ཐུག་པ་རྣམས་ཀྱི་སྲོག་འཇིགས་པ་ལ་བསྐྱབ་ན། འགྲོ་མགྱོགས་ཀྱི་གནས་སུ་སྐྱེ་བར་འགྱུར་རོ། །བདུན་པ་ཡུལ་ཆགས་ནི་ཚུལ་ཁྲིམས་དང་ལྡན་པ་ལ་ལ་ཞིག་གིས་
མཛའ་བཤེས་ལ་སོགས་པ། སོ་སོར་བྱེ་ཞིང་འཁྲུག་པ་དང༌། གཅིག་ལ་གཅིག་གནོད་པ་བྱེད་པ་གཞན་དག་གི་བར་བྱེད་ཅིང་བསྡུམ་པར་བྱེད་ན། ཡུལ་ལ་ཆགས་པའི་ལྷ་གནས་སུ་སྐྱེ་བར་འགྱུར་རོ། །བརྒྱད་པ།
འདོད་ལ་ཆགས་པའི་ལྷ་གནས་སུ་སྐྱེ་བའི་རྒྱུ་ནི་དད་པས་ཆོས་ཉན་པའི་རྒྱུ་ལས་བྱུང་བ་ཡིན་ནོ། །དགུ་པ་ཡིད་གཡོའི་གནས་དེར་སྐྱེ་བའི་རྒྱུ་ནི། དཀོན་མཆོག་གསུམ་དང་མཆོད་རྟེན་གྱི་གནས་ཡིད་གུས་པ་དང་བཅས་པས་

།ཕྱག་དར་ལེགས་པར་བྱས་པས་སྐྱེའོ། །བཅུ་པ་ཉེ་བའི་ཚལ་ནི་ཚུལ་ཁྲིམས་དང་ལྡན་ཞིང་དགེ་འདུན་ལ་ཞིང་བཟང་པོར་ཤེས་པ་དག་གིས། ཆོས་གོས་བྱ་བའི་ཕྱིར་གསེར་ལ་སོགས་པ་ཅུད་
ཟད་ཕུལ་ན་ཉེ་བའི་ཚལ་དུ་འགྲོ་བར་འགྱུར་རོ། །གཉིས་པ་སྤྱི་ཡི་ལོངས་སྤྱོད་ནི། ལྷ་དེ་རྣམས་ནི་རྒྱུ་ལས་བཟང་པོ་སྤྱད་པའི་སྟོབས་ཀྱིས། འབྲས་བུ་བདེ་བ་མྱོང་བ་ནི་བསམ་གྱིས་མི་ཁྱབ་སྟེ། འཁོར་ལོས་བསྒྱུར་བའི་
ལོངས་སྤྱོད་ཐམས་ཅད་ཀྱིས། འཕྲེང་ཐོག་གི་ལྷ་གཅིག་གི་ལོངས་སྤྱོད་ཀྱི་བཅུ་དྲུག་གི་ཆ་གཅིག་གི་ཡང་དཔེར་བྱ་བར་ནུས་པ་མ་ཡིན་ནོ། །ལྷ་གནས་དེ་ནི་རིན་པོ་ཆེ་སྣ་ཚོགས་ཀྱི་ཚལ་དང༌། མེ་ཏོག་གི་རིགས་དུ་མས་
{ བརྒྱན་ཅིང་མཛེས་པར་བྱས་པ། འབབ་ཆུ་གཙང་མ་སྣ་ཚོགས་དང༌། སྦྲང་ཆང་དང་རྒུན་འབྲུམ་གྱི་འབབ་ཆུ་སྣ་ཚོགས་རབ་ཏུ་འབབ་པ། ངག་དུ་སྒྲ་སྙན་པ་འབྱིན་པའི་བྱ་སྣ་ཚོགས་དང༌། བུང༌བས་ས་ཕྱོགས་ཐམས་
ཅད་ཁེངས་པ་དང་། རྒྱན་དང་གོས་དང་བཟའ་བཏུང་རྣམས་ཀྱང་བསམ་པ་ཙམ་མ་གྱིས་ལྷུན་འགྲུབ་ཏུ་འབྱུང་བར་འགྱུར་ཞིང༌། མཛེས་པ་ལྟ་ན་སྡུག་པའི་ལྷའི་བུ་མོ་བརྒྱ་ཕྲག་དུ་མ་དག་གིས་གླུ་གར་དང་རྣམ་པ་སྣ་ཚོགས་པའི་
མཆོད་པ་དང་སིལ་སྙན་སྣ་ཚོགས་སྒྲོགས་པར་བྱེད་དོ། ། ལྷ་གནས་དེ་ན་མེ་ལོང་གི་ཚལ་བྱ་བ་ཡོད་པ་ནས་ལྟས་པས་ན་མེ་ལོང་གི་ནང་དུ་གཟུགས་སྣང་བ་བཞིན་སྔོན་བྱས་པའི་ལས་དང་ལས་དེའི་འབྲས་བུ་མཐོ་རིས་ངན་

སོང་གང་དུ་སྐྱེ་བ་ཡང་སྣང་བར་འགྱུར་རོ། །ལོངས་སྤྱོད་དཔག་ཏུ་མེད་པ་དང་ལྡན་ཞིང་རླུང་རྒྱུ་བ་ལྟར་གར་འགྲོ་བར་འདོད་པའི་གནས་སུ་ཐོག་པ་མེད་པར་རྒྱུའོ། །ལྷ་གནས་འདིར་སྐྱེ་བའི་ཚུལ་ཡང༌། ལུས་ཀྱི་རྩིབ་ལོག་
ནས་ཞག་བདུན་ན་སྐྱེ་ཞིང༌། །དེ་ནས་བདེ་བ་དང་ལྡན་པར་འགྱུར་རོ། །གཉིས་པ་ཡོལ་ཐོགས་ཀྱི་ལྷ་བཤད་པ་ལ་གསུམ་སྟེ། གནས་བཅུ་སོ་སོའི་མིང༌། སོ་སོའི་རྒྱུ། སྤྱི་ཡི་ལོངས་སྤྱོད་དོ། །དང་པོ་མིང་དང༌། གཉིས་པ་རྒྱུ་
གཉིས་དུས་གཅིག་འཆད་པས། གཉིས་པ་ལག་ན་ཡོལ་ཐོག་གི་ལྷ་གནས་རྣམས་སུ་སྐྱེ་བ་ནི་སྤྱིར་སྲོག་གཅོད་པ་སྤངས་པ་དང་སྡོམ་པ་དང་ལྡན་པའི་ཐོག་ཏུ། བྱེ་བྲག་ཏུ་ངོས་བཟུང་བ་ནི། དཀོན་མཆོག་གསུམ་ལ་ཡིད་དང་
86
ཁ་དང་ལྡན་པས་ཕྱག་འཚལ་བར་བྱེད་ན་གནས་དང་པོ་པད་མའི་ནང་དུ་རྒྱུ་བ་བྱ་བར་སྐྱེའོ། །སེམས་ཅན་ལ་ཕན་པར་བརྩོན་པ་སྙིང་རྗེའི་སེམས་དང་ལྡན་པ་དག་གིས་མཆོད་རྟེན་ལ་སྒྲ་སྙན་པོ་དང་དྲི་ཞིམ་པོས་མཆོད་ན།
གནས་གཉིས་
་གཉིས་པ་ནུབ་བ་སྒྲ་སྙན་པ་བྱ་བར་སྐྱེ་བར་འགྱུར་རོ། །དད་པ་དང་རྒྱལ་བ་སངས་རྒྱས་ལ་གདུག་ཕུལ་ན་གསུམ་པ་སྒྲ་ལ་ཆགས་བྱ་བར་སྐྱེ་བར་འགྱུར་རོ། །མཆོད་རྟེན་ལ་ནི་དྲི་ཆབ་ཕུལ་ན་ལྷ་གནས་བཞི་པ་དྲིས་
དྲེགས་དགའ་བ་བྱ་བར་སྐྱེ་བར་འགྱུར་རོ། །ཚད་པ་ཆེན་པོས་དགེ་སློང་རྣམས་གདུངས་པའི་དུས་སུ་དགེ་སློང་རྣམས་རླུང་གཡབ་ཀྱིས་གཡབ་ཅིང་རླུང་བསིལ་མོ་བྱིན་ཅིང་ལུས་བསིལ་བར་བྱས་ན་གནས་ལྔ་པ་རླུང་ལ་སྤྱོད་

།པ་བྱ་བར་སྐྱེ་བར་འགྱུར་རོ། །ཚད་པས་གདུངས་ནས་ནི་སྐོམ་པའི་དགེ་སློང་དང༌། ལམ་དང་འབྲོག་དགོན་པར་ཞུགས་ཤིང་ལུས་པ་རྣམས་ལ་ཆུ་རིལ་བ་གང་ཕུལ་ན་གནས་དྲུག་པ་མེ་ཏོག་
འཕྲེང་དགའ་བྱ་བར་སྐྱེའོ། །ཚུལ་ཁྲིམས་འཆལ་པའི་ནད་པའི་རིམ་འགྲོས་བྱས་པས་གནས་བདུན་པ་ཀུན་ཏུ་ལྟ་བ་བྱ་བར་སྐྱེའོ། །བསད་པར་འོས་པ་བཙོན་རར་བཅུག་ནས་གསོད་རྒྱུར་གནས་པ་དག་ནོར་ཟས་ཀྱིས་བླུས་
ནས་ཐར་བར་བྱས་ན། ལྷ་གནས་བརྒྱད་པ་རྟག་ཏུ་དགའ་བ་བྱ་བར་སྐྱེའོ། །དཀོན་མཆོག་གསུམ་ཞིང་ཆེན་པོར་ཤེས་ནས་གོས་མཆོག་དྲི་ཞིམ་པོ་རྣམས་ཕུལ་ཞིང་ཚོགས་བསགས་ན་གནས་དགུ་པ་དྲི་ལ་ཆགས་པ་བྱ་བར་
སྐྱེའོ། །རྒྱལ་པོ་ལ་གནོད་པ་བྱེད་པའི་མི་དག་བཟུང་ནས་སྤྱི་གཙུག་ནས་བཅིངས་ནས་དཔྱངས་པ་སྡུག་བསྔལ་གྱིས་ནོན་པ་ཐར་བར་བྱས་ན། ལྷ་གནས་བཅུ་པ་སྤྱི་གཙུག་ཐར་བྱ་བར་སྐྱེ་བར་འགྱུར་རོ། །གསུམ་པ་སྤྱི་ཡི་
ལོངས་སྤྱོད་ནི། ལྷ་འདི་རྣམས་ཀྱི་བདེ་སྐྱིད་ནི། སྔ་མ་ཕྲེང་ཐོག་གི་ལྷའི་བདེ་བ་ལས། ཤིན་ཏུ་འཕགས་པ་ཡིན་སྟེ། སྐྱེ་གནས་ཀྱང་རྫུས་སྐྱེས་དང་ལྡན་པ་ཡིན་ལ། རིན་པོ་ཆེ་སྣ་ཚོགས་ཀྱི་རི་བོ་དང༌། ལྗོན་པ་རིན་པོ་ཆེ་སྣ་
ཚོགས་ལས་གྲུབ་པ་འོད་ཟེར་སྟོང་ཕྲག་དུ་མ་འཕྲོ་བ། རོལ་མོ་སྣ་ཚོགས་ཀྱི་སྒྲ་དང༌། ཁ་ནས་སྒྲ་སྙན་པ་དུ་མ་སྒྲོག་པའི་བྱ་རྣམས་ཀུན་ཀྱི་སྐད་ཐོས་པས་ཡིད་འཕྲོག་པར་བྱེད་ཅིང༌། ཡང་ཡང་ཐོས་ཀྱང་ངོམས་པ་མེད་དོ།

བཏུང་བ་རྣམ་པ་སྣ་ཚོགས་དང༌།འབབ་ཆུ་རྣམ་པ་སྣ་ཚོགས་དང༌། དེ་བཞིན་དུ་བཟའ་བ་དང་བཏུང་བ་ནི་དཔག་ཏུ་མེད་དོ། །ཁ་དོག་སྣ་ཚོགས་ཡོད་པའི་གོས་རྣམས་ཀུན་ཀྱང༌། ཡང་ཞིང་རེག་ན་ལུས་ལ་བདེ་བ་ཡིན་ནོ
ལས་སྣ་ཚོགས་པའི་སྤོས་རྣམས་ཀྱི་ངད་ལྡང་ཞིང༌། རང་གང་འདོད་པའི་རླུང་རྣམས་ནི་རང་འདོད་པའི་དུས་ཀུན་ཏུ་ལྡང་ངོ༌། །གཟུགས་མཆོག་དང་ལྡན་ཞིང་རྒྱན་རྣམ་པ་སྣ་ཚོགས་ཀྱིས་མཛེས་པར་བྱས་པའི་ལྟ་མོ་རྣམས་
དང་ལྷན་ཅིག་ཏུ་རྩེ་ཞིང་དགའ་བར་བྱེད་དོ། །གཞན་ཡང་གཟུགས་སྡུག་པ་དང༌། སྒྲ་སྙན་པ་དང༌། དྲི་ཞིམ་པ་དང༌། རོ་མངར་བ་དང༌། རེ་བྱ་འཇམ་པ་ལ་སོགས་པ་ཡུལ་ལྔའི་བདེ་བ་ནི་བསམ་པས་དཔག་ཏུ་མེད་པ་རྣམས་
ལ་ལོངས་སྤྱོད་པས་ཀྱང༌། ངོམས་པ་མེད་པས་ཕྱིར་ཞིང་སྲེད་པས་རྒྱུད་འབྲེལ་བར་བྱེད་པས་ཡིད་མ་ཚིམ་ནས་འདོད་ཡོན་ལ་བག་མེད་པར་སྤྱོད་དོ། །དེའི་ཚེ་ཚལ་ན་གནས་པའི་བྱ་ལྷའི་སྐད་དུ་རྩེ་བ་ཞེས་བྱ་ཡོད་པ་དེས་ལྷ་
རྣམས་བག་མེད་པ་ལ་བསྐུལ་བའི་ཕྱིར། ལྷ་རྣམས་ལ་ཚིགས་སུ་བཅད་དེ་སྨྲས་པ། བདེ་བ་ཐོབ་པའི་ལྷ་དེ་དག །བག་མེད་པ་ལ་མ་བསྟེན་ན། །དེ་ནི་བདེ་ལས་བདེ་ཐོབ་ཅིང༌། །མྱ་ངན་འདས་པའི་རྗེས་སུ་འགྲོ། །བདེ་བའི་
མཐའ་དེ་ཟད་འགྱུར་ཅིང༌།།འདི་ལ་རྟག་ཏུ་ཐེར་ཟུག་མེད། །དེ་ཐོབ་གཞལ་མེད་ཁང་རྣམས་ལ། །སྐྱེས་བུ་མཆོག་རྣམས་ཆགས་མ་བྱེད། །བསགས་པ་ཐམས་ཅད་ཐ་མར་ཟད། །མཐོ་བའི་མཐའ་ནི་ཐ་མར་རྙིལ། །འདུ་བའི་

༄༅། །མཐའ་ནི་ཐ་མར་འབྲལ།སྐྱེ་བ་རྟག་ཏུ་འཆི་འགྱུར་བས། །ཆོས་རྣམས་ཀུན་ཀྱི་ངོ་བོ་ཉིད།།སྐྱེ་དང་འཇིག་པ་འདི་ཤེས་ནས། །ཁག་མེད་ཡིད་ལ་མ་བྱེད་ཅིག །བག་མེད་མྱོས་པའི་སེམས་
ཅན་རྣམས། །སྡུག་ལས་སྡུག་བསྔལ་དེ་འགྲོའོ། །རྟག་ཏུ་བདག་ཉིད་བདེ་འདོད་ན། །འཆི་བའི་བར་དུ་དགེ་བ་བྱོས། །ཆོས་སྤྱོད་བདེ་བ་ཡིན་ནོ་ཞེས། །མཁས་པ་རྣམས་ཀྱིས་གདམས་པ་ཡིན། །རྒྱུ་ཡི་དེ་ཉིད་རྣམ་སྟོན་པ
མ
སངས་རྒྱས་རྣམས་ཀྱིས་འཁོར་བ་ཀུན། །རྟག་ཏུ་མི་རྟག་མི་བརྟན་ལ། །འགྱུར་ཞིང་ཚ་བར་རྟག་ཏུ་གསུངས། །ཞེས་བྱ་རྣམས་ཀྱི་སྨྲས་པ་ཐོས་ནས་ཡུད་ཙམ་ཞིག་བག་མེད་པ་ལ་མ་བཞུགས་སོ། །དེ་ནས་ཡང་ཡིད་མི་བརྟན་
༅ པ་དེ་བག་མེད་པ་ལ་བཞུགས་ནས། ལས་མ་ཟད་བར་དུ་བདེ་བ་ལ་སྤྱོད་ནས། དེ་ནས་སྲིད་པ་གཞན་དུ་འཕོ་བར་འགྱུར་རོ། །གསུམ་པ་རྟག་མྱོས་ཀྱི་ལྷ་བཤད་པ་ལ་གསུམ་སྟེ། མདོར་བསྟན་པ་དང༌། བཅུའི་མིང་རྒྱུ་དང་
བཅས་པ་དང་སྤྱི་ཡི་ལོངས་སྤྱོད་པ་བཤད་པའོ། །དེ་ལ་དང་པོ་མདོར་བསྟན་པ་ནི། ཡོལ་ཐོགས་ཀྱི་ལྷ་བཤད་ཟིན་པ་དེས་ནས་གནས་གསུམ་པ་རྟག་མྱོས་ཀྱི་ལྷ་གནས་ནི་ནང་ཚན་ལ་བཅུ་ཡོད་པ་དེ་བཤད་པར་བྱ་སྟེ།
གཉིས་པ་མིང་རྒྱུ་དང་བཅས་པ་ལ་ལྷ་གནས་བཅུ་ལས། དང་པོ་ནི། ལྷ་གནས་དང་པོ་ནི་ལྷག་པར་དགའ་བ་ཞེས་བྱ་བ་ཡིན་ཏེ། དེར་སྐྱེ་བའི་རྒྱུ་ནི་ལྷ་དང༌། གནོད་སྦྱིན་དང༌། ཡི་དྭགས་དང༌། སྲིན་པོ་གནས་པའི་ཤིང་ལྗོན་

པ་རང་གིས་ཀྱང་མི་གཅོད་གཞན་གྱིས་བཅད་ན་ཡང་གཅོད་དུ་མི་བཅོལ་ནས། དེ་རྣམས་གནས་དང་མ་བྲལ་བར་བྱེད་ཅིང༌། ཚུལ་ཁྲིམས་དང་ལྡན་པ་ནི་དེར་སྐྱེ་བའོ། །གཉིས་པ་ཨུཏྤལ་མདོག་བྱ་བ་ནི་ཚུལ་ཁྲིམས་དང་ལྡན་
པ་གང་གིས་འདིས་དཀོན་མཆོག་གསུམ་གྱི་ལོངས་སྤྱོད་བྱའོ་སྙམ་དུ་བསམ་ནས་ཨུཏྤལ་བསྐྱེད་པར་བྱས་ནས དད་པ་དང་ལྡན་པས་དཀོན་མཆོག་གསུམ་ལ་ཕུལ་ནས་སེམས་དགའ་བར་འཛིན་པ་གང་ཡིན་པ་དེ། ཨུཏྤལ་
མདོག་བྱ་བར་སྐྱེ་བར་འགྱུར་རོ། །གསུམ་པ་པད་མ་དཀར་པོ་སྤྱོད་པ་ནི། ཚུལ་ཁྲིམས་དང་ལྡན་པས་པད་མའི་ཚལ་དཀོན་མཆོག་གསུམ་ལ་དད་པས་ཕུལ་བ་གང་ཡིན་པ་དེ་ནི་པད་མ་དཀར་པོ་སྤྱོད་པ་ཞེས་བྱ་བའི་ལྷ་
གནས་སུ་སྐྱེ་བར་འགྱུར་རོ། །བཞི་པ་པད་དཀར་སྤྱོད་པ་ནི། ཡང་དག་པར་རབ་ཏུ་བྱུང་བའི་དགེ་སློང་ལ་རུང་བའི་ཚོན་གྱིས་ཁ་དོག་བསྒྱུར་བའི་ཆོས་གོས་དམར་པོ་དད་པས་ཕུལ་ན། དམར་པོ་སྤྱོད་པ་ཞེས་བྱ་བའི་ལྷ་
གནས་སུ་སྐྱེ་བར་འགྱུར་རོ། །ལྔ་པ་སྣ་ཚོགས་གནས་ནི་ཚུལ་ཁྲིམས་དང་ལྡན་པ་ལ་བཟའ་བཏུང་སྣ་ཚོགས་སྦྱིན་པར་བྱེད་པ་གང་ཡིན་པ་དེ་ནི། སྣ་ཚོགས་གནས་ཞེས་བྱ་བར་སྐྱེས་ཏེ། བདེ་བའི་མཆོག་རྣམ་པ་སྣ་ཚོགས་དང་
ལྡན་བར་འགྱུར་རོ། །དྲུག་པ་མཐོ་བར་སྤྱོད་ནི། ལེགས་པར་སྤྱད་པའི་ལས་མངོན་པར་ཤེས་པ་དག་གིས། སེམས་ཅན་ལ་ཚ་བ་དང་གྲང་བ་ལས་སྐྱོབ་པའི་གནས་ཁང་བྱས་ནས་བྱིན་ན་མཐོ་བར་གནས་ཞེས་བྱ་བར་སྐྱེ་བ་

༄༅། །འགྱུར་རོ། །བདུན་པ་ཆང་རྟག་མྱོས་ནི་ཚུལ་ཁྲིམས་དང་ལྡན་པ་ལེགས་པའི་ལས་ཤེས་པ་དག་གིས། དགེ་སྦྱོང་དང་བྲམ་ཟེ་མཆོག་མེད་པ་དག་ལ། ལུས་ཚིམ་པར་བྱེད་པའི་བཟའ་བཏུང་
གྱ་ནོམ་པ་སྟེར་བར་བྱེད་པ་ནི། རྒུན་ཆང་གིས་རྟག་ཏུ་མྱོས་པ་ཞེས་བར་སྐྱེས་སོ། །བརྒྱད་པ་ཡུལ་ལ་འདོད་བྱ་བ་ནི་ནད་ཀྱིས་ཐེབས་པ་དག་ལ་ནད་ཀྱི་རྐྱེན་སྨན་དང༌། ཡོ་བྱད་དང༌། ནད་གཡོག་དག་བྱིན་ཏེ་ནད་སོས་པས་
ནད་པ་དགའ་བར་བྱེད་པ་དེ། ལྷ་གནས་ཡུལ་ལ་འདོད་བྱ་བར་སྐྱེ་བར་འགྱུར་རོ། །དགུ་པ་ཆུ་གསོལ་གནས་ནི། སྙིང་རྗེ་དང་ལྡན་པ་དག་གིས་སེམས་ཅན་འཆི་ཀ་སྐོམ་གྱིས་གདུངས་པ་དག་ལ། བུ་རམ་ཆུའ མ་ཆུ་གྲང་མོ་
བླུད་པས། ཆུ་བསིལ་གནས་བྱ་བར་སྐྱེ་བར་འགྱུར་རོ། །བཅུ་པ་བརྟན་དགའ་ཞེས་བྱ་བར་སྐྱེ་བའི་རྒྱུ་ནི། དགེ་སློང་ལ་སོགས་པ་རྣམས་འཁོར་ལ་སྐྱོ་བ་བསྐྱེད་པར་བྱ་བའི་ཕྱིར། མི་རོའམ། མི་རོ་ལྟ་བུ་བྲིས་པ་གཅིག་
མདུན་ན་བཞག་ནས དགེ་སློང་ལ་སོགས་དེ་རྣམས་འཁོར་བ་ལ་ཡིད་ངེས་པར་འབྱུང་བའི་རྐྱེན་བྱས་པས་དེར་སྐྱེ་བར་འགྱུར་རོ། །གསུམ་པ་སྤྱི་ལོངས་སྤྱོད་བཤད་པ་ནི། རྟག་མྱོས་ཀྱི་ལྷ་གནས་འདི་རྣམས་ནི་ལོངས་སྤྱོད་
ཐམས་ཅད་ཕྱོགས་གཅིག་དུ་དཔེར་བྱས་ན། གོང་དུ་བཤད་པའི་ལྷ་གནས་འོག་མ་འཕྲེང་ཐོག་ཡོལ་ཐོག་གཉིས་ལས་བཅུ་འགྱུར་གྱིས་བདེ་བ་དང་ལྡན་པ་དང༌། ལོངས་སྤྱོད་དང་ལྡན་པ་ཡིན་ཏེ། ཡིད་དུ་འོང་བའམ་ལྷ་མོ་

མཛེས་པའི་ལྷ་མོ་འདོད་ཡོན་གྱིས་མྱོས་མ་རྣམས་དང༌། བྱ་སྣ་ཚོགས་དང༌། བུང་བ་སྦྲ་ཆང་གིས་མྱོས་པ་རྣམས་དང་སྙན་པའི་གླུ་ལེན། གར་བྱེད་པ་ཡང༌། དུས་རྟག་ཏུ་ཡོད་པས། དུས་རྒྱུན་དུ་འབྲེལ་བ་བཞིན་དུ་གནས་སོ།
མ་དྷ་ར་དང༌། རིན་པོ་ཆེའི་རྒྱན་མཛེས་པ་བསམ་་གྱིས་མི་ཁྱབ་པ་འཁྲོལ་བའི་སྒྲ་ཡང་སིལ་སིལ་དུ་དུས་རྒྱུན་དུ་སྒྲོགས་སོ། །གཟུགས་སྡུག་པ་སྒྲ་སྙན་དྲི་ཞིམ་པ་རོ་མངར་བ་རེག་བྱ་འཇམ་པ། ཡིད་ཚིམ་པར་བྱེད་པའི་ཆོས་
ལ་སོགས་པ། འདོད་པའི་ཡོན་ཏན་དྲུག་པོའི་ཁྱད་པར་ཡིད་དུ་འོང་བ་རྣམས་ཀྱིས་དགའ་བ་དུས་རྟག་ཏུ་འཕེལ་ལོ། །གཞན་ཡང་ཁང་བཟང་སྣ་ཚོགས་དང༌། སྐྱེད་མོས་ཚལ་དང༌། མེ་ཏོག་ལ་སོགས་པ་རྣམས་ཀྱང་ཉི་མ་
བཞིན་དུ་འོད་རབ་ཏུ་འབར་ཞིང༌། ཡུལ་གྱི་ཁྱད་པར་མཛེས་པ་རྣམས་ནི་བསམ་གྱིས་མི་ཁྱབ་པ་ཡོད་པས། དེ་རྣམས་མྱོང་པ་ཡིན་ནོ། །བཞི་པ་པི་ཝང་བཞི་གསུམ་པའི་ལྷ་བཤད་པ་ལ་བཞི། མདོར་བསྟན་པ་དང༌། མིང་
དང་རྒྱུ་འབྲས་རྒྱས་པར་བཤད་པ་དང་། རྒྱལ་ཆེན་བཞིའི་གནས་དང༌། ཀུན་ཏུ་རྒྱུ་བའི་ལྷ་བཤད་པའོ། །དང་པོ་ནི་དེ་ནས་ལྷ་གནས་བཞི་པ་རྒྱལ་པོ་ཆེན་པོ་བཞི་གནས་པའི་པི་ཝང་གསུམ་པའི་ལྷ་གནས་དཔག་ཏུ་མེད་པའི་
ལོངས་སྤྱོད་དང་ལྡན་པ་གཉིས་སྲེད་པ་དང་ལྡན་པ་དེར་སྐྱེ་བའི་རྒྱུ་འབྲས་ལྷན་ཅིག་བཤད་པར་བྱའོ། །གཉིས་པ་ལ་ལྷ་གནས་བཅུ་ཡོད་པ་དེ་ལ། དང་པོ་དྲི་དགའ་ཞེས་བྱ་བར་སྐྱེ་བའི་རྒྱུ་ནི་ཀུན་དགའི་ར་བ་དང༌། བུ་

༄༅། །རམ་གྱི་དང༌། འབྲ་གོ་ཡི་དང༌། ཤིང་ཨ་འབྲའི་སྐྱེད་མོས་ཚལ་ཕུལ་ཚད་སྐྱེའོ། །ལས་དེའི་འབྲས་བུ་སྐྱེད་མོས་ཚལ་མཚུངས་པ་མེད་པ་དང་ལྡན་ཞིང་ལོངས་སྤྱོད་དོ། །གཉིས་པ་སྒྲ་སྙན་ནི་
ཡང་ང་དག་པའི་ལྟ་བ་དང་ལྡན་པ་གང་གིས་ལོག་པར་ལྟ་བ་ལ་ཞུགས་པ་དག་ལྟ་བ་ངན་པ་དེ་བཟློག་པའི་ཕྱིར་ཆོས་བསྟན་པས་དེ་དག་ཀྱང་སངས་རྒྱས་ལ་དད་པ་ཡུད་ཙམ་ཞིག་བསྐྱེད་པར་བྱས་ན་ཡང་། སྒྲ་སྙན་ཞེས་བྱ་བའི་
གནས་སུ་སྐྱེས་ནས་ལོངས་སྤྱོད་ཁྱད་པར་དུ་ཡོད་པ་ནི། གནས་དེ་ན་ལྷ་མོ་གཟུགས་མཛེས་པ་འཛུམ་ཞིང་འཇོ་སྒེག་ལ་མངོན་པར་དགའ་བ་གླུ་དབྱངས་ཀྱི་སྒྲ་སྙན་པ་སྒྲོགས་པ་རྣམས་ཀྱིས་བསྐོར་ཞིང༌། བྱ་མྱོས་པ་དང༌།
བུང་བ་མོས་རྣར་སྙན་པའི་སྒྲ་འབྱིན་པ་རྣམས་ཀྱིས་མཛེས་པར་བྱས་པ་ཡིན་ནོ། །གསུམ་པ་དེ་ལ་ཆགས་ནི་སྐོམ་པ་ལ་ཆུ་བྱིན་པ་དང༌། མགྲོན་པོ་དག་ཆུ་ཐུང་བ་ལ། ལུ་ར་དང༌། ཀྲི་དང༌། སྦྲང་བུ་མཆུ་རིང་དག་གིས་ཆུ་ཐུང་
ན་དུག་ཆུ་ནང་དུ་སོང་ནས། དེ་ལ་ཆུ་འཐུང་ན་མགྲོན་པོ་རྣམས་འཆི་བར་དོགས་ནས་ཆུ་ཐུང་བའི་ཁྲོན་པ་དག་གཡོག་སྟེ། མགྲོན་པོ་དག་ལ་དུག་གི་འཇིག་པ་མེད་པར་བདེ་བར་བྱེད་པ། གང་ཡིན་དེ་དེ་ལ་ཆགས་བྱ་བར་
སྐྱེས་ཏེ། གནས་དེ་ནི་གཞན་གྱིས་མཚུངས་པ་མེད་པའི་ལྗོན་པ་དང༌། བྱ་རྣམས་དང༌། རི་བོ་རྣམས་ཀྱིས་བརྒྱན་པ་ཡིན་ནོ། །བཞི་པ་སྐྱོར་ཆུ་སྐྱེས་ནི་སྙིང་རྗེ་དང་ལྡན་པ་གང་གིས། ནད་པ་ལ་སྨན་བྱིན་པ་དང༌། ནད་པ་སྐོམ་

པས་ས་གདུངས་པ་སྒྲ་ངར་ངར་པོར་འགག་ཅིང་སྲོག་ཅུང་ཟད་ཡོད་པ་ཆུ་སྟེར་ན། སྐྱོར་ཆུར་སྐྱེས་བྱ་བའི་གནས་སུ་སྐྱེ་སྟེ། ཚལ་ཉམས་དགའ་བ་རྣམས་སུ་གཅིག་ནས་གཅིག་དུ་འགྲོ་ཞིང་ལོངས་སྤྱོད་དཔག་དུ་མེད་པ་སྤྱོད་ཅིང་
ཁྱད་པར་དུ་ཡང་ཚལ་མེ་ཏོག་ལྔ་པ་བྱ་བ་ན། དུས་སུ་དྲན་པར་བྱེད་པའི་བྱ་རྣམས་ཡོད་པས། ལྷ་འདོད་ཡོན་ལ་བག་མེད་པ་རྣམས་ལ་འདིསྐད་ཅེས་སྨྲས་སོ། །ལྷ་དག་བདེ་བས་མྱོས་པ་གང༌། །དེ་དག་ལ་ནི་བདེ་རྟག་མེད།
ལས་ཀྱི་བརྒྱར་ནི་བཅུག་གྱུར་ཅིང༌། །གཏི་མུག་གིས་ནི་བསླུས་པ་རྣམས། །འཁོར་བ་ཐོག་མ་མེད་པ་ནས། །འཁྲུལ་འཁོར་བཞིན་དུ་འཁྱམ་པར་བྱེད། །ལྷ་དང་ལྷ་ཡི་འཇིག་རྟེན་ནས། །འཆི་བར་འགྱུར་བའི་སྡུག་བསྔལ་
གང༌། །དེ་ནི་དམྱལ་ལས་དམྱལ་བ་རུ། །དེ་ནི་དཔེར་བྱར་ཡོད་མེད་དོ། །བདེ་མཐའ་རྟག་ཏུ་ལྷུང་བར་གོ །འདི་དག་ཅི་ཞིག་མི་ཤེས་སམ། ལྷ་རྣམས་འཆི་མེད་ཡུལ་ལྟ་བུར། །བདེ་བས་རྨོངས་རྣམས་ལྟ་བར་བྱེད། །སྐྱེ་དང་
འཆི་བའི་འཇིག་རྟེན་ནི། །གྲངས་སུ་བགྲང་དུ་ཡོད་མེད་ཀྱང༌། །སྲེད་པས་ཡོངས་སུ་བསླུས་པ་ཡིན། །མི་རྣམས་ཡིད་ནི་འབྱུང་མི་བྱེད། །ཅེས་པའི་བྱའི་སྒྲ་དེ་ཐོས་པས་ཡུད་ཙམ་ཞིག་ཡིད་ལ་བྱས་པ་དང༌། ཡང་བག་མེད་པ་
དེ་ཉིད་ཀྱི་དབང་དུ་འགྱུར་རོ། །ལྔ་པ་ལུས་དཀར་ནི། ལྷ་གང་དང་མཆོད་རྟེན་རྙིང་པ་ཞིག་པ་རྣམས་ལ་ཞ་ལ་དང་བསྐང་ནུལ་ལེགས་པར་བྱེད་ན། ལུས་དཀར་ཞེས་བྱ་བར་སྐྱེ་སྟེ། གནས་དེའི་ཚལ་རྣམས་ཁ་མདོག་དཀར་

༄༅། །དམར་རྣམས་མ་འདྲེས་པར་སོ་སོར་གནས་སྟེ། ལྷ་དེ་རྣམས་ཁ་དོག་ནི་དཀར་པོ་ཡིན་སྟེ། ཚལ་གྱི་ནང་དུ་བཞུགསཔའི་ཚེ། ལུས་དེ་ཡང་ཚལ་གྱི་ཁ་དོག་བཞིན་དུ་འགྱུར་རོ། །དྲུག་པ་ཕན་
ཚུན་དགའ་ལྡན་བྱ་བ་དེར་སྐྱེ་བའི་རྒྱུ་ནི་བདག་ཉིད་ཚུལ་ཁྲིམས་ལ་སྤྱོད་ཅིང་སྤྲིན་པ་བཏང་བ་ལ་བྱུང་སྟེ། གནས་དེར་སྐྱེས་པས་སྣ་ཚོགས་འདྲེས་པའི་ཚལ་དང་ལྡན་པས་བདེ་བ་དཔག་ཏུ་མེད་ཅིང༌། ལྷག་པར་ཡང་འདོད་
པས་མྱོས་པས་ལྷ་མོ་རྣམས་དང་ལྷན་ཅིག་རྩེ་བས་དུས་འདའ་བ་ཡིན་ནོ། །བདུན་པ་ཡང་དག་ཆགས་སྤྱོད་ཞེས་བྱ་བ་དེར་སྐྱེ་བའི་རྒྱུ་ནི་དགེ་འདུན་གྱི་ཞལ་ཏ་བ་ལས་བྱེད་པ་ཚུལ་ཁྲིམས་དང་ལྡན་པ་དག་གིས། ཁྱིམ་པ་དག་
གཟེངས་བསྟོད་དགའ་བར་བྱས། དད་པར་བྱས་ནས། སྦྱིན་པ་སྦྱིན་དུ་བཅུག །ཚུལ་ཁྲིམས་སྲུང་དུ་བཅུག་ནས་དགེ་བ་ལ་སྦྱར་ན་གནས་དེར་སྐྱེ་ཞིང་སྐྱེ་བའི་ལས་ཐམས་ཅད་ཀྱང་དྲན་ནོ། །ལྷ་མོ་མཛེས་མ་དུ་མས་
བདག་ལ་བཏུད་ནས་ཁ་རླང་དྲི་ཞིམ་པོས་ནམ་མཁའ་འགེང་ཞིང༌། ལྷ་དང་ལྷ་མོ་རྣམས་འདོད་པའི་བདེ་བ་ཉམས་སུ་མྱོང་བར་བྱེད་དོ། །ལྷ་གནས་འདིར་སོ་སོར་སྣང་བ་ཞེས་བྱ་བའི་རི་ཡི་རྩེ་མོ་ན་རྒྱལ་པོ་ཆེན་པོ་འཕགས་
སྐྱེས་པོ་བྱ་བ་གནས་པ་ཡིན་ཏེ། མི་ཡི་འཇིག་རྟེན་ན་ཆོས་དང་ཆོས་མ་་ཡིན་པ་བྱེད་པ་ཉི་མ་གསལ་མི་གསལ་གྱི་ལྟས་ལ་རྟོག་པར་བྱེད་དོ། །བརྒྱད་པ་འཁོར་དང་རྣམ་སྤྱོད་ནི། བདག་ཉིད་ཆོས་དང་ལྡན་ཞིང་གཞན་ཡང་

ཆོས་དང་ལྡན་ཞིང་སྦྱིན་པ་ལ་འགོད་པར་བྱེད་ན། འཁོར་དང་རྣམ་སྤྱོད་བྱ་བར་སྐྱེ་སྟེ། དེར་ནི་ལོངས་སྤྱོད་རྣམ་པ་དུ་མ་ཡིས་ཡུལ་དྲུག་མྱོས་པར་བྱེད་པ་ཡོད་དོ། །དགུ་པ་དཀྱིལ་ཀྲུང་བཅས་སྐྱེ་བྱ་བ་དེར་སྐྱེ་བའི་རྒྱུ་ནི་མུ་
གེ་བྱུང་བའི་དུས་སུ་བཀྲེས་པ་ལ་ཟས་སྦྱིན་པ་དང༌། ཆུར་ཁྱེར་བ་འབྱིན་པས་སྐྱེ་སྟེ། འཛམ་བུའི་ཚལ་བྱ་བ་ལ་སོགས་ཉམས་དགའ་བར་འབོད་པ་ཞེས་བྱ་བའི་བྱ་རྣམས་ཡོད་པས་ལྷའི་བུ་རྣམས་ལ། །བཟང་པོ་ཁྱོད་ནི་
ལེགས་པར་བྱོན། །ཁྱོད་ཀྱིས་ལེགས་བྱས་བྱས་དང་ལྡན། །ཚུལ་ཁྲིམས་རྣམ་པ་བདུན་བསྲུངས་པ། །དེ་ཡི་འབྲས་བུ་འདིར་འོངས་སོ། །ཅེས་བྱ་བ་ལ་སོགས་པ་ཚིག་བཟུང་བར་འོས་པ་མང་པོ་སྨྲ་བར་བྱེད་དོ། །བཅུ་པ་
ལོངས་སྤྱོད་ལྡན་བྱ་བའི་གནས་སུ་སྐྱེ་བའི་རྒྱུ་ནི་འཐབ་ཕྲོལ་དང༌། ཤི་བ་ལ་ཐུག་པ་དག་ཐར་བར་བྱེད་པས་སྐྱེ་བའོ། །དེ་ན་ལོངས་སྤྱོད་དཔག་དུ་མེད་པ་ཡོད་ཅིང་གཟུགས་ཀྱིས་ལྷག་པར་མྱོས་ཤིང་མེ་ལོང་ལྟར་གསལ་བའི་
ཚལ་དུ་རྒྱལ་པོ་ཆེན་པོ་མིག་མི་བཟང་གནས་ནས་འཇིག་རྟེན་གྱི་བྱ་བ་ལ་རྟོག་པར་བྱེད་དོ། །གསུམ་པ་རྒྱལ་པོ་བཞིའི་གནས་ནི། ཡུལ་འཁོར་སྲུང་ནི་ཤར་ཕྱོགས་ན་གནས་ཏེ། ལུས་ངན་ནི་བྱང་ཕྱོགས་ལྕང་ལོ་ཅན་དུ་
གནས་སོ། །གཞན་ཡང་ཡུལ་འཁོར་སྲུང་གི་ཕོ་བྲང་ཡུལ་ས་སྲུང་བྱ་བ་དང༌། འཕགས་སྐྱེས་ཀྱི་གནས་འཕགས་པར་སྐྱེས་བྱ་བ་དང༌། མི་མི་བཟང་གི་གནས། སྣ་ཚོགས་གཟུགས་བྱ་བ་དང༌། ལུས་ངན་གྱི་གནས། ལྕང་ལོ་

༄༅། །ཅན་བྱ་བ་རྣམས་ནི། ངོས་དང་ཞེང་དང་ཆུར་དཔག་ཚད་ཉིས་བརྒྱ་ལྔ་བཅུ། ཐ་སྐོར་དུ་དཔག་ཚད་སྟོང་ཡོད་པ། གཉའ་ཤིང་འཛིན་གྱི་སྟེང་། ཕྱོགས་བཞིར་གནས་པ་ཡིན་ཏེ། དཔག་ཏུ་མེད་
པའི་བཀོད་པ་དང༌། ལོངས་སྤྱོད་དང་ལྡན་པ་ཡིན་ནོ། །བཞི་པ་ཀུན་རྒྱུ་བའི་ལྷ་བཤད་པ་ལ་བཞི་ལས། དང་པོ་སྐར་མའི་གྲངས་ནི། རྒྱལ་ཆེན་བཞི་པོ་དེའི་འཁོར་ཀུན་ཏུ་རྒྱུ་བའི་ལྷ་བྱེ་བ་ཕྲག་ནི་སུམ་ཅུ་རྩ་དྲུག་ཡོད་དེ། ལྷ་
དེ་རྣམས་གནས་པའི་གཞལ་ཡས་ཁང་ནི་གཟའ་དང་སྐར་མ་ཞེས་འཇིག་རྟེན་ན་གྲགས་སོ། །དེ་ལ་སྐར་མའི་གྲངས་ནི་བྱེ་བ་སུམ་ཅུ་རྩ་དྲུག་ཡོད། ཆེ་ཁ་ནི་རྒྱང་གྲག་བཅོ་བརྒྱད་ཆུང་བ་ནི་རྒྱང་གྲག་གསུམ་མོ། །ཕལ་ཆེར་ནི་
བཅུ་དང་བཅུ་གཉིས་པ་ཡིན་ནོ། །དེའི་ནང་དུ་ལྷའི་བུ་རྣམས་རྩེ་ཞིང་དགའ་དགུར་ལོངས་སྤྱོད་དོ། །གཉིས་པ་ཉི་ཟླའི་བཀོད་པ་ནི། ཉི་མ་དང་ཟླ་བ་གཉིས་ནི་ལྷའི་གནས་ཁང་ཡིན་ཏེ། ཉི་མའི་དཀྱིལ་འཁོར་ནི་ཆུར་དང༌
ཞེང་དུ་དཔག་ཚད་ལྔ་བཅུ་རྩ་གཅིག་རེ་རེ། མཐའ་སྐོར་དུ་དཔག་ཚད་ལྔ་བཅུ་རྩ་གསུམ། རྔམས་སུ་དཔག་ཚད་ཕྱེད་དང་དྲུག་དང་དཔག་ཚད་བཅོ་བརྒྱད་ཀྱི་ཆ་གཅིག་ཡོད་དེ། དབྱིབས་ལེགས་ལྟ་ན་སྡུག་པ་མེ་ཤེལ་ལས་
གྲུབ་པ་ཡིན་ནོ། །དེའི་ནང་དུ་ལྷའི་བུ་ཉི་མ་འཁོར་དང་བཅས་པ་གནས་སོ། །ཟླ་བའི་དཀྱིལ་འཁོར་ནི་ཆུར་དང༌། ཞིང་དང༌། ཐ་སྐོར་དུ་དཔག་ཚད་ལྔ་བཅུ་རེ་རེ། རྔམས་སུ་དཔག་ཚད་ཕྱེད་དང་དྲུག་དང༌། དཔག་ཚད་ཀྱི་

བཅོ་བརྒྱད་ཀྱི་ཆ་གཅིག་ཡོད་དེ། དབྱིབས་ལེགས་ལྟ་ན་སྡུག་པ་ཆུ་ཤེལ་ལས་གྲུབ་པའི་ནང་དུ་ལྷའི་བུ་ཟླ་བ་འཁོར་དང་བཅས་པ་གནས་སོ། །སྐར་མ་དང༌། ཉི་མ་དང་ཟླ་བ་དེ་རྣམས་ཀྱི་ནང་དུ་ནི་སྐྱེད་མོས་ཚལ་དང༌། གྲོང་
ཁྱེར་དང་ལྟེང་ཁས་བརྒྱན་ཅིང་ལོངས་སྤྱོད་དང་ལྡན་ཞིང་། ནང་གི་ས་གཞི་ཡང་ཁ་དོག་སྣ་ཚོགས་པ་ཡིད་དུ་འོང་བ། འཇམ་པ་ནི་ཤིང་བལ་གྱིས་འདམ་མ་བཞིན་རྐང་པ་བཞག་ན་ནི་ནེམ་གྱིས་བྱེད་བཀྱག་ན་པར་གྱིས་བྱེད་
པ་མེ་ཏོག་མནྡ་ར་བས་པུས་མོ་ནུབ་པ་ཙམ་དུ་ལོངས་ཏེ། ལམ་སྲང་དང༌། རྫིང་བུ་རིན་པོ་ཆེ་སྣ་ཚོགས་ལ་བྱས་པ་དང༌། བདུད་རྩི་བཞི་དང༌། སྦྲང་རྩི་དང༌། སྦྲང་གིས་གང་བ། མེ་ཏོག་སྣ་ཚོགས་དང༌། བྱ་གཟུགས་སྣ་ཚོགས་
ཡོད་པ་ཁ་ནས་སྙན་པའི་སྒྲ་འབྱིན་པ་དང༌། པི་ཝང་དང་གླིང་བུ་ལ་སོགས་པ་རོལ་མོ་སྣ་ཚོགས་དང༌། ལྷའམ་ལྷའི་བུ་མོ་རྣམས་ཀྱིས་ཅི་འདོད་པ་བསམ་པ་ཙམ་གྱིས་ལག་དུའོ། །ལྷའི་བུ་མོ་ཡིད་དུ་འོང་བ་བརྒྱ་སྟོང་དང་བརྩེ་
བར་བྱེད་དོ༑ །དེ་རྣམས་ཀྱང་རླུང་གི་འཁོར་ལོས་ནམ་མཁའ་ལ་འདྲེས་པས་རི་རབ་ལ་འཁོར་བར་བྱེད་པ་ཡིན་ནོ། །ཞར་ལ་ཟླ་བ་འཕེལ་འགྲིབ་ཀྱི་ཚུལ་ནི་ནུབ་བ་ལང་སྤྱོད་ན་ནམ་ཕྱེད་པ་དང༌། བྱང་སྒྲ་མི་སྙན་ན་ཉི་
མ་ནུབ་པ་དང༌། ཤར་ལུས་འཕགས་ན་ཉི་མ་ཕྱེད་པ་དང་། ལྷོ་འཛམ་བུ་གླིང་ཉི་མ་ཤར་བ་རྣམས་དུས་གཅིག་པ་ཡིན་པ་དང་། གཞན་ལ་ཡང་དུས་དེས་འགྲེའོ། །ཉི་མའི་འོད་ཟླ་བ་ལ་ཕོག་པས་ཟླ་བའི་རང་གི་གྲིབ་མས་་་་

།འགེབས་པས་གནམ་སྟོང་ན་ཉི་མ་ཟླ་བ་ཐམས་ཅད་ཀྱིས་ཕྲད་ཅིང་འགྲོག་པས་ཟླ་བ་མི་མཐོང་ལ། ཚེས་གཅིག་ནས་ཉི་ཟླ་ཇེ་སྟེང་ལ་འགྲོ་བས་ཟླ་བ་འཕེལ་བར་བྱེད་ལ། ཚེས་བཅོ་ལྔ་ལ་
སོ་སོར་འགྲོ་བས། ཟླ་བའི་དཀྱིལ་འཁོར་རྫོགས་ཤིང༌། ཚེས་བཅུ་དྲུག་ནས་ཡང་ཇེ་ཉེར་འགྲོ་བས་ཟླ་བ་འགྲིབ་པར་བྱེད་དོ། །བཞི་པ་བྱེ་བྲག་གི་རྒྱུ་ནི། ཉི་ཟླ་སྐར་མའི་ནང་གི་ལྷར་སྐྱེ་བའི་རྒྱུ་ནི་ཚུལ་ཁྲིམས་དང་ལྡན་པ་
སྙིང་བརྩེ་ཅན་གྱིས་ཁྱད་པར་དུ་དཀོན་མཆོག་ལ་སྒྲོན་མེ་བྱིན་པའི་མཐུས་སྐྱེའོ། །གཞན་ཡང་འཇིག་རྟེན་སྐྱོང་བ་བཞི་པོ་ནི་ཚུལ་ཁྲིམས་དང་བསོད་ནམས་གཞན་ཅེས་ལྷག་པར་ཁྱད་པར་དུ་འཕགས་པ་སྤྱད་པས་རྣམ་པ་སྣ་
ཚོགས་པའི་ལོངས་སྤྱོད་བསམ་གྱིས་མི་ཁྱབ་པ་དང་ལྡན་ཏེ། སེམས་ཀྱི་ཀུན་ཏུ་རྟོག་པས་དགེ་བ་བྱས་པའི་གྲངས་བཞིན་དུ་ཡུལ་གྱི་ལོངས་སྤྱོད་ཀྱང་དེ་འདྲར་སྣང་ཞིང༌། འདི་ལྟར་ལྷ་གནས་བཞི་བཅུར་སྐྱེས་ནས་བདེ་བ་
མང་པོ་སྤྱད་ཀྱང༌། ལས་དེ་ཟད་ནས་ངན་འགྲོར་ལྷུང་བར་བྱེད་དོ། །ལྔ་པ་ཚེ་ཚད་རྒྱུ་མཐུན་བཅས་པ་ནི། རྒྱལ་ཆེན་རིགས་བཞིའི་ལྷ་འདི་རྣམས་ཀྱི་ཚེ་ནི་། མི་རྣམས་ཀྱི་ལོ་ལྔ་བཅུ་རྒྱལ་ཆེན་རིགས་བཞིའི་ཞག་གཅིག
ཞག་དེ་ལྟ་བུ་སུམ་ཅུ་ལ་ཟླ་བ་གཅིག །དེ་བཅུ་གཉིས་ལོ་གཅིག་བྱས་པའི། རང་གི་ལོ་ལྔ་བརྒྱ་ཐུབ་སྟེ་མི་ཡི་ལོར་བརྩིས་ན་ནི། ས་ཡ་གཅིག་དང༌། འབུམ་ཕྲག་བརྒྱད་ཐུབ་བོ། །དེ་ནས་ཤི་ནས་ལན་གྲངས་གཞན་ལ་མྱོང་

འགྱུར་གྱི་ལས་ཀྱིས། དམྱལ་བ་ཡི་དྭགས་དུད་འགྲོ་རྣམས་སུ་སྐྱེས་ལ། མི་རྣམས་དང་སྐལ་བ་མཉམ་པར་མིར་སྐྱེས་ན་ནི་རྒྱུ་མཐུན་གྱི་ལས་ཀྱིས། ཕྱུགས་ཅིང་སྐལ་བཟང་གི་འཁོར་མང་པོ་དང་ལྡན་པ་དང༌། དུས་རྟག་ཏུ་
ཆོས་ལ་དགའ་བར་འགྱུར་རོ། །སུམ་ཅུ་རྩ་གསུམ་ལ་ལྔ་སྟེ། འཚམས་སྦྱོར་བ་དང་བརྒྱ་བྱིན་གྱི་རྒྱུ་འབྲས་དང༌། གནས་ཀྱི་ཁྱད་པར་དང༌། སོ་སོ་ཡི་རྒྱས་བཤད་དང༌། སྤྱི་ཡི་ལོངས་སྤྱོད་བཤད་པའོ། །དང་པོ་ནི། རྒྱལ་ཆེན་
རིགས་བཞིའི་ལྷ་བཤད་པའི་རྗེས་ཉིད་ནས། སུམ་ཅུ་རྩ་གསུམ་དུ་སྐྱེ་བར་འགྱུར་བའི་རྒྱུ་དང་འབྲས་བུ་ཡང་རྣམ་པར་དབྱེ་བར་བྱའོ། །གང་གིས་ཚུལ་ཁྲིམས་རྣམ་པ་བདུན་མ་ཉམས་པ་མ་རལ་བ་སྐྱོན་མེད་པར་བསྲུང་
བ་དང༌། དགྲ་བཅོམ་པ་དང༌། ཕ་མ་དང༌། ནད་པ་དང༌། བསམ་གཏན་པ་དང༌། འགོག་པ་ལས་ལངས་པ་ལ་ལ་སྦྱིན་པ་དུས་ལ་བངཁབས་པ་་སྦྱིན་པས་མཆོད་པར་བྱས་པ་དང༌། ཚད་མེད་བཞི་བསྒོམ་པ་དང༌། མཆོད་སྦྱིན་སྟོང་
ཕྲག་དུ་མ་དག་བྱས་པ་དག་གིས་མིག་སྟོང་དང་ལྡན་པའི་བརྒྱ་བྱིན་དུ་སྐྱེ་བར་འགྱུར་རོ། །དེ་ནི་ལྷ་རྣམས་ཀྱི་རྒྱལ་པོའི་དབང་ཕྱུག་ཡིན་ཏེ། བྱེ་བ་དགུ་བཅུ་རྩ་དགུ་ཡོད་པའི་ལྷ་མོ་མཛེས་མ་རྣམས་ཀྱིས་བསྐོར་ནས་མཆོད་
པར་བྱེད་དེ། དེ་རྣམས་ནི་མཆོག་གི་བདེ་བ་ལ་སོགས་པ་ཡིན་ཏེ། དེ་ལ་སོགས་པ་ལྷའི་རིན་པོ་ཆེ་རྣམས་དང་བདེ་བ་བླ་ན་མེད་པ་ལ་དབང་བྱེད་པ་ཡིན་ནོ། །རི་རྒྱལ་ལྷུན་པོའི་རྩེ་ལ་ཞེང་དང་ཆུར་དཔག་ཚད་བརྒྱད་ཁྲི་ཡོད་

༄༅། །པའི་སྟེང་དུ་མཛེས་པ་ལྟ་ན་སྡུག་པའི་དབུས་སུ། ལྷ་ཡི་མདུན་ས་ཆོས་བཟང་བྱ་བའི་བརྒྱ་བྱིན་གྱི་ལྷའི་གནས་དེ་ཡང་དཔག་ཚད་ལྔ་བརྒྱ་ཡོད་དེ། རིན་པོ་ཆེ་སྣ་ཚོགས་ཀྱི་རང་བཞིན་ལས་
གྲུབ་པ་ཡིན་ཏེ། ཁ་ཁྱེར་ནི་བཻ་ཌཱུརྱ། ཀ་བ་ནི་བྱི་རུ་ལན་ཀན་ནི་ཤེལ་ལས་བྱས་ཤིང་སྤུག་གིས་བརྒྱན། རྩིག་པ་ནི་གསེར་བཙོ་མ་ལ་བྱས་ཤིང་རྡོ་རྗེས་བརྒྱན་ཏེ་ནོར་བུས་དག་པར་བྱེད་པ་དང༌། ཁྲི་ནི་པད་མ་ར་ག་ལ་བྱས་
སྐ
ཤིང་ཨ་རྡ་རྙིལ་གྱིས་མཛེས་པར་སྤྲས་པའོ། །དེ་ནས་ལྷའི་དབང་པོ་བརྒྱ་བྱིན་ལྷ་མོའི་ཚོགས་དང་བཅས་པ་འདོད་པའི་ཡོན་ཏན་ལྔ་ལ་སྤྱོད་ཅིང་རྩེ་བར་བྱེད་པའི་སྐྱེད་མོས་ཚལ་བཞི་ཡོད་དེ། བུད་མེད་དགའ་བའི་ཚལ་དང་།
ཀུན་དགའ་ཚལ་དང༌། དཔེ་མེད་ཀྱི་ཚལ་དང༌། ཐམས་ཅད་འབྱོར་བའི་ཚལ་དང༌། ཚལ་བཞི་ཡོད་དེ་དེ་ལ་སོགས་པ་ཚལ་དང་ཉེ་བའི་ཚལ་དང་བཅས་པ་དཔག་ཏུ་མེད་པ་ཡོད་དེ། ཐམས་ཅད་ཀྱང་དཔག་ཏུ་མེད་པ་སྣ་
ཚོགས་པའི་ལྗོན་པ་དང་ནི། དཔག་ཏུ་མེད་པའི་རྫིང་བུ་དུ་མས་བརྒྱན་པ། ཟླ་བཟང་དང༌། པད་མ་ཆེན་པོ་དང༌། མན་དྷ་ར་ལ་སོགས་པ་རྣམས་ནི་རིན་པོ་ཆེ་སྣ་ཚོགས་ལས་གྲུབ་པའི་མེ་ཏོག་དུ་མ་དང་ལྡན་པ་ནི་སྡོང་པོ་
འདམ་རྫབ་མེད་པའི་ཐང་ལས་སྐྱེས་པས་བརྒྱན་པ་དང་། སྒྲ་སྙན་ཅིང་འཇམ་པ་ལེགས་པར་སྦྱར་བའི་ཆོས་ཀྱི་ཚིགས་སྨྲ་བའི་བུང་བ་མྱོས་པ་བཻ་ཌཱུརྱའི་མདོག་ལྟ་བུ་དང༌། བྱ་རྐང་པ་ནི་བཻ་ཌཱུརྱ། སྒྲོ་ནི་མཐོན་ཀ། མཆུ་ནི་སྤྲུག

མིག་ནི་བྱི་རུའི་ཁ་དོག་ལྟ་བུ་དང་། བྱ་ཁ་དོག་སྣ་ཚོགས་པའི་བྱ་རྣམ་པ་དུ་མས་གང་བ་དང་། དུས་དང་དུས་སུ་མེད་པར་ཚལ་རྣམས་ན། ལྷའི་གོས་དང་རྣམ་པ་སྣ་ཚོགས་དང་། རྒྱན་དང༌། ཟས་ཁ་དོག་བཞི་དང་ལྡན་པ་ཡིད་
ལ་ཅི་འདོད་པ་བཞིན་འབྱུང་བ་དང༌། ཁང་པ་བརྩེགས་པ་མཛེས་པ་ཡིད་དུ་འོང་བ་དཔག་ཏུ་མེད་པ་དང༌། བར་ཐམས་ཅད་རིན་པོ་ཆེ་སྣ་ཚོགས་ཀྱི་བྱེ་མ་བདལ་བ་དང༌། དེ་རྣམས་ནི། མཉེན་བ་བཀྲ་བ་ཆེད་དུ་གཉེར་ནས་
བཤམས་པ་བཞིན་དུ་ཡོད་དོ། །གཞན་ཡང་ཉི་མ་དང་ཟླ་བ་ལས་ཀྱང་ལྷག་པའི་འོད་དང་ལྡན་པའི་སྣ་ཚོགས་པའི་བཞོན་པ་དུ་མ་དང༌། དུས་ཀྱི་རྗེས་སུ་འབྲང་བའི་ཙན་དན་ལ་སོགས་པའི་སྣ་ཚོགས་པ་དྲི་དཔེ་བྱར་མེད་པ་
རྣམས་དང་ལྡན་ཏེ། ལྷ་རྣམས་ཀྱི་མངའ་བདག་ཀོའུ་ཤི་ཀ་ཡིས་ལྷ་རྣམས་ལ་ལེགས་པར་སྟོན་པ་དང་འདྲ་སྟེ། སྣ་ཚོགས་པའི་བདེ་བ་ཉམས་སུ་མྱོང་བར་བྱེད་པ་ཡིན་ནོ། །བརྒྱ་བྱིན་དེའི་སྲས་ཆོས་བཟང་ན་ན་ཡོད་པའི་ལྷ་ཀུན་
ཀྱང༌། ལྷ་རྣམས་ཀྱི་བདེ་བ་དཔེ་མེད་པ་དང་ལྡན་པ་ཡིན་ཏེ། དེར་སྐྱེ་བའི་རྒྱུ་ནི་སྲོག་གཅོད་པ་དང༌། མ་བྱིན་པར་ལེན་པ་སྤངས་པ་དང༌། སྦྱིན་པ་གཏོང་བ་དང༌། དཀོན་མཆོག་ལ་གུས་པས་ལྷ་དེར་བསྐྱེད་པ་ཡིན་ནོ
མཐོར་གནས་སུ་སྐྱེ་བའི་རྒྱུ་ནི། གཞན་དག་སྲོག་གཅོད་པ་དང༌། མ་བྱིན་ལེན་པ་བྱེད་པ་སྤོང་བ་ལ་སྦྱོར་བའི་ལས་ཀྱིས་སྐྱེས་ཏེ། ལྷ་གནས་དེར་ནི་བཟའ་བཏུང་སྣ་ཚོགས་དང་། ཆུ་བོ་མཛེས་པ་དུ་མ་དང༌། ཤིང་ལྗོན་པ་

༄༅། །དང༌། ཚལ་སྣ་ཚོགས་ཀྱིས་བསྟེན་པ་བདེ་བ་དུ་མ་དང་ལྡན་པ་གཅིག་ཡིན་ནོ། །རི་རྩེར་གནས་བྱ་བར་སྐྱེ་བའི་རྒྱུ་ནི་བདག་ཉིད་གསོད་པ་དང་བུ་རམ་གྱི་ཤིང་རྐུ་བ་སྤང་ཤིང༌། གཞན་
ཡང་གསོད་པ་དང་བུར་ཤིང་རྐུ་བ་སྤོང་བ་ལ་སྦྱོར་བས་དེར་སྐྱེ་བའོ། །ལྷ་གནས་དེ་ན་སྐྱེད་མོས་ཚལ་དྲུག་ཡོད་དེ། ཡུལ་ལྔ་ཡང་ཡིད་དུ་འོང་བ་དུ་མ་དང༌། ལྷ་མོ་མཛེས་མ་ཡིད་འཕྲོག་པ་དུ་མ་དང་རབ་ཏུ་མོས་པར་བྱེད་
པའི་བདེ་བ་དཔག་ཏུ་མེད་དོ། །ལྟ་ན་སྡུག་ཞེས་བྱ་བར་གནས་པའི་ལྷ་རྣམས་སུ་སྐྱེ་བའི་རྒྱུ་ནི་མཚོན་དང་ཆུ་ལས་ནི་གཞན་གྱི་སྲོག་འདོན་པ་དང༌། ཉམས་ང་བའི་མ་བྱིན་པ་ལེན་པ་སྤངས་པས་ལྷ་དེར་སྐྱེ་སྟེ། གྲོང་ཁྱེར་
དཔག་ཚད་ཁྲི་ཡོད་པ་དེ་ཡང་གསེར་གྱི་རང་བཞིན་ལས་གྲུབ་པ། དགུ་བརྒྱ་དགུ་བཅུ་གོ་དགུའི་སྒོ་ཡོད་པ་ཡང་གནོད་སྦྱིན་གྱིས་སྲུང་ཞིང་ཡིན་པ། གྲོང་ཁྱེར་གྱི་སྲང་མཉམ་ཞིང༌། རྫིང་བུ་དང༌། སྐྱེད་མོས་ཚལ་དང༌། བཞི་
མདོ་རྣམས་སུ་ལྷ་མོ་ཡིད་དུ་འོང་བ་རྣམས་ཀྱིས་མཛེས་པར་བྱས་ཤིང་སིལ་སྙན་བརྡུང་བ། བར་བར་རྣམས་སུ་དྲིལ་བུ་གཡེར་ཀ་དང༌། མུ་ཏིག་འཕྲེང་བས་མཛེས་པར་བྱས་པ། རིན་པོ་ཆེའི་ཤིང་རྟ་རྣམས་ཞོན་ཅིང་འགྲོ་བ་
ལ་སོགས་པ་ཕུན་སུམ་ཚོགས་པའི་བདེ་བ་དང་ལྡན་པ་ཡིན་ནོ། །ཕྱོགས་གཅིག་ན་གནས་པའི་ལྷར་སྐྱེ་བའི་རྒྱུ་ནི། རང་ཉིད་དབུལ་ཡང་ནོར་རྫས་ཚུལ་བཞིན་བཀྲེན་པ་རྣམས་ལ་སྦྱིན་པར་བྱེད་པ་དང༌། ལོག་པར་གཡེམ་པ་

དག་གཞན་གྱིས་བཟུང་ནས་སྲོག་གཅོད་པ་ལ་ཐུག་པ་དག་ཐར་བར་བྱེད་པའོ། །དེར་སྐྱེས་པའི་ལྷ་དེ་རྣམས་ནི་འོད་དང་རྒྱན་རྣམས་ཀུན་ཀྱང་ལྷ་གཞན་རྣམས་ལས་ལྷག་པར་གྱུར་པ་ཡིན་ནོ། །ལྷའི་བུ་མོ་མཛེས་མ་རྣམས་
ཀྱིས་མཆོད་པར་བྱེད་པ་ལ་སོགས་པ་བདེ་བ་རྨད་དུ་བྱུང་བ་ཡིན་ནོ། །ཤིང་གསེབ་ཀྱི་ལྷ་དེར་སྐྱེ་བའི་རྒྱུ་ནི། ཕ་མ་དང་། རྒྱལ་བ་སངས་རྒྱས་ལ་དད་་པ་བྱེད་ཅིང་མཆོད་པ་འབུལ་བ་དང་རྐུན་པོ་བཟུང་ནས་གསོད་པ་ལ་ཐུག་
པ་དག་ཐར་པར་བྱེད་པ་དང༌། སྡིག་གྲོགས་དང་མི་འགྲོག་སྟེ། གཞན་ལ་ཕན་པར་སེམས་པ་རྣམས་དང་ལྷན་ཅིག་སྤྱོད་པའི་ལས་ཀྱིས་ལྷ་གནས་དེར་དྲང་པ་ཡིན་ཏེ། དེར་ནི་ལྗོན་པའི་ཚོགས་རྣམས་དང༌། ཁང་བཟང་
རྣམས་དང༌། རྫིང་བུ་རྣམས་ཀྱང་རང་གར་འདོད་པའི་གནས་སུ་བྱ་བཞིན་དུ་རང་གི་རྗེས་སུ་འབྲང་ནས་འོང་ཞིང༌། ལྷ་མོ་རྣམས་དང༌། ལྷ་དང་བཅས་པ་རྣམས་ལ། བདེ་བ་དུ་མ་ཡོད་པ་ནི་དཔེ་མེད་ཅིང་དཔེ་ལས་འདས་
པ་ཡིན་ནོ། །ཤིང་རྟ་སྣ་ཚོགས་སུ་སྐྱེ་བའི་རྒྱུ་ནི་ལས་རྒྱུ་འབྲས་མི་ཤེས་པ་དག་གིས་སྐུ་གཟུགས་དང་མཆོད་རྟེན་ལ་ཕུལ་བའི་ལོངས་སྤྱོད་རྣམས་འཕྲོག་པར་བྱེད་པ་དག་ལ། སངས་རྒྱས་ལ་དད་པའི་མི་དག་གིས། ཚིག་སྙན་
ཞིང་འཇམ་པ་དག་གིས་མི་དེ་སྡིག་པ་དེ་ལས་བཟློག་པར་བྱས་པས་སྐྱེ་སྟེ། གནས་དེར་རིན་པོ་ཆེ་སྣ་ཚོགས་ལས་བྱས་པའི་ཤིང་རྟ་རྣམས་ཀྱི་ནང་དུ་རྫིང་བུ་བཅས་ཤིང་དེའི་ནང་རྣམ་པར་བཀྲ་བའི་མེ་ཏོག་དུ་མ་དང་ནི་ལྡན་

།རིན་པོ་ཆེ་ས་ལ་མའི་ལྗོན་པ་དང་ལྡན་ཞིང༌། གང་ཚེ་ལྷ་མ་ཡིན་དང་གཡུལ་འགྱེད་པ་ཅིར་བྱེད་པ་ནི། ཚལ་དེར་ལོངས་སྤྱོད་སྣ་ཚོགས་ལོན་པ་ཡིན་ནོ། །འདི་མན་ཆད་མཆན་གསོལ་ལོ།༄༅།
བཅོམ་ལྡན་འདས་དེ་བྱང་ཆུབ་སེམས་དཔའ་ཟླ་བ་ཞེས་བྱ་བར་གྱུར་པའི་ཚེ། སུ་ད་ས་ཡི་བུ་རྐང་བཀྲ་སྤྱི་ཟན་བཏུལ་བའི་འཕྲིན་ལས་འཇུག་པར་རིག་ནས་སྨྲས་པ། འོ་ན་ཆོས་འདོད་པས་དེ་དང་རྗེས་སུ་མཐུན་པའི་སྤྱོད་པ་
ལ་མཁས་པར་བྱ་སྟེ། ཆོས་ཉན་པའི་རིགས་སུ་ལྟོས་ཤིག །རབ་ཏུ་དམའ་བའི་སྟན་ལ་འདུག །འདུལ་བའི་དཔལ་ནི་རྣམ་པར་བསྐྱེད། །དགའ་དང་ལྡན་པའི་མིག་གིས་བལྟ། །ཚིག་གི་བདུད་རྩི་འཐུང་བ་བཞིན། །གུས་པ་
བསྐྱེད་ཅིང་རྩེ་གཅིག་འདུད། །རབ་ཏུ་དྭངས་ལ་དྲི་མེད་ཡིད། །ནད་པས་སྨན་པའི་ཚིག་ཉན་བཞིན། །རིམ་འགྲོ་བསྐྱེད་དེ་ཆོས་ཉོན་ཅིག །ཅེས་གསུངས་སོ། །རྩོད་དུས་རྒྱལ་བའི་བསྟན་ལ་མོས་པ་གང༌། །བླང་དོར་ཆོས་ལ་
བློ་གྲོས་འཇུག་པའི་ཐབས། །དམ་ཆོས་དྲན་བ་ཉེར་བཞག་བསྟན་བཅོས་འདི། །རྒྱལ་སྲས་རང་བྱུང་རྡོ་རྗེས་གསུངས་པ་ལ། །རྣམ་བཤད་ཚིག་གི་འོད་ཟེར་ཅུང་ཟད་འདི། །བདག་དང་དེ་ཡི་རྗེས་འཇུག་སྐྱེ་བོ་ཀུན། །དགེ་
སྡིག་བླང་དོར་རྒྱུ་འབྲས་ཤེས་བྱའི་ཕྱིར། །རང་དགར་མ་བསམ་འགྲེལ་དོན་བཞིན་བཤད། །སྔར་སྦྱང་བག་ཆགས་ནམ་མཁའ་ཡངས་པ་ལས། །ཐོས་བསམ་རྟ་བདུན་རླུང་གི་ཤུགས་དྲངས་ནས། །རྣམ་བཤད་ཉི་མའི་དཀྱིལ་

འཁོར་ཤར་གྱུར་ཏེ། །ཤེས་བྱའི་གནས་ལུགས་གསལ་བའི་འོད་ཟེར་འདིས། །མི་ཤེས་རྨོངས་པ་སྐར་ཚོགས་ཟིལ་གནོན་ཅིང༌། །བདག་གཞན་བློ་མུན་མྱུར་དུ་བསལ་ནས་ནི། སྡུག་བསྔལ་འདམ་རྫབ་མྱུར་དུ་སྐམ་བྱས་ནས
ཐར་པའི་མྱུ་གུ་མྱུར་དུ་སྨིན་བྱེད་ཡིན། །བདག་བློ་ཐོས་བསམ་སྒྲོན་མེས་ཅུང་གསལ་ཡང༌། །མཁས་གྲུབ་ཁྱད་འཕགས་འཛོམས་སར་རབ་ཏུ་བླུན། །དེ་ཕྱིར་བཤད་ལ་ནོར་འཁྲུལ་གྱུར་ནའང༌། །བླ་མ་མཆོག་དང་མཁས་
ལ་བཟོད་པར་གསོལ། །དེ་ལྟར་བཤད་པའི་དགེ་བའི་འོད་ཟེར་གྱིས། །འགྲོ་བའི་མི་ཤེས་མུན་པ་རབ་བསལ་ནས །ཤེས་བྱའི་གནས་ལུགས་ཐམས་ཅད་རབ་གཟིགས་པའི། །ཀུན་མཁྱེན་རྒྱལ་པོའི་གོ་འཕང་ཐོབ་པར་
ཤོག དྲན་པ་ཉེ་བར་གཞག་པའི་དོན་སྣང་བར་བྱེད་པའི་ཚིག་ལེའུར་མཛད་པའི་རྣམ་པར་བཤད་པ་འདི་ནི། བླ་མ་དམ་པ་ཐུགས་མཁྱེན་པའི་ཤེས་རབ་ལ་ལུང་རིག་གི་དོན་གསལ་ཞིང༌། གསུང་ལེགས་བཤད་འོད་
ཟེར་གྱིས་གདུལ་བྱའི་བློའི་པད་མོའི་ཁ་འབྱེད་པ། ལུང་དང་རིགས་པའི་སྒོ་ནས། ལོག་རྟོག་རྒོལ་བའི་ཝ་ཚོགས་ཐམས་ཅད་སྐྲགས་པར་བྱེད་པའི་དཔལ་མི་ཡི་སེང་གེ་ཆེན་པོ་བསྟན་པའི་རྒྱལ་མཚན་འཛིན་པའི་གསུང་གི་
བདུད་རྩིས་ཅུང་ཟད་ཚིམ་པ། ཆོས་སྨྲ་བའི་བན་སྤྲང༌། ཤེས་རབ་རིན་ཆེན་ཞེས་བྱ་བས། གདན་ས་ཆེན་པོ་ཀར་མའི་གཙུག་ཁང་དུ་སྦྱར་པ་འདི། རེས་ཤིག་ཡོངས་སུ་རྫོགས་སོ། །དུས་ཐམས་ཅད་དུ་དགེ་བར་གྱུར་ཅིག

༄༅། །སརྦ་མངྒ་ལམ།།

༄༅། །སྡུད་པ་ཚིགས་སུ་བཅད་པའི་ས་བཅད་བཞུགས་པ་ལགས་སོ།།

།རྒྱལ་བའི་ཡུམ་ལ་ཕྱག་འཚལ་ལོ། ཡོན་ཏན་རིན་པོ་ཆེ་སྡུད་པ་ཚིགས་སུ་བཅད་པ་འདི་ལ་གསུམ་སྟེ། མདོ་འབྱུང་རྒྱུ་གླེང་གཞི་ཕུན་སུམ་ཚོགས་པ་༄༅།
དང༌། གསུངས་པ་མདོའི་རང་བཞིན་ཕུན་སུམ་ཚོགས་པ་དང༌། རང་བཞིན་ཅན་གྱི་མཚན་ཕུན་སུམ་ཚོགས་པའོ། མདོའི་རང་བཞིན་ལ་ལྔ་སྟེ། ཆོས་ལ་འཁོར་གྱི་གཙོ་བོ་ཉན་པར་
བསྐུལ་བ་དང༌། དཔེ་དང་དོན་གྱི་སྒོ་ནས་ཆོས་སྟོན་པ་ལ་སྟོན་་པས་སངས་རྒྱས་ཉིད་དུ་བསྒྲུབ་པ་དང༌། ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པ་དང༌། དཔེ་བསྟན་པ་ཆོས་ཀྱི་
ང༌བཞིན༌དང༌། སྟོན་པས་བསྟན༌པའི་དོན་བསྡུ་བའོ། །རང་བཞིན་ལ་གཉིས་ཏེ། ཐེག་པ་ཆེན་པོའི་ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པ་དང༌། དེ་ལྟར་བསླབས་

༄༅། །པའི་འབྲས་བུ་བསྟན་པའོ། །དང་པོ་ནི་འདི་དག་སྐྱེ་བའི་རིམ་པ་ལས་བཟློག་སྟེ། གཙོ་བོ་དང་ཕལ་པའི་རིམ་པས་དང་པོ་གཙོ་བོ། ཤེས་རབ་ཀྱི་
ཕ་རོལ་ཏུ་ཕྱིན་པ་ལ་བསླབ་པ་སྟོན་ནོ། །དེ་ལ་དོན་གསུམ་སྟེ། མདོར་བསྟན་པ་དང༌། འབྲིང་དུ་བསྟན་པ་དང༌། རྒྱས་པར་བཤད་པའོ། །དང་པོ་ལ་གསུམ་སྟེ། ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱོད་པའི་གང་ཟག་ངོས་བཟུང་བ་དང༌། གང་ཟག་དེས་ཆོས་ལ་འབྲས་བུ་ཐོབ་པའི་ཚུལ་དང༌། གང་ཟག་དང་ཆོས་ཀྱི་དབྱེ་བའོ། །བར་པ་ལ་གསུམ་སྟེ། མི་
དམིགས་པས་བྱང་ཆུབ་ཐོབ་པ་དང༌། སྐྱེ་མེད་རྟོགས་པས་ལུང་བསྟན་ཐོབ་པ་དང༌། ཤེས་བྱའི་ལུས་ཤེས་པས་ལམ་ལ་སྤྱོད་པ་ཐོབ་པའོ། །དང་པོ་ལ་གཉིས་ཏེ། ཡུལ་མི་དམིགས་

པས་ཐོབ་པ་དང༌། ཡུལ་ཅན་མི་དམིགས་པས་ཐོབ་པའོ། །སྐྱེ་མེད་རྟོགས་པས་ལུང་བསྟན་ཐོབ་པ་ལ་གཉིས་ཏེ། བཟློག་པ་དང༌། ཡང་དག་པའོ། །ཤེས་བྱའི་ལུས་ཤེས་པས་ལམ་ལ་སྤྱོད་པ་ཐོབ་པ་ལ་གཉིས་ཏེ། དོན་དམ་
གཉིས་མེད་དུ་ཤེས་པ་དང༌། ཀུན་རྫོབ་སྒྱུ་མར་ཤེས་པའོ། །གང་ཟག་དང་ཆོས་ཀྱི་དབྱེ་བ་ལ་གསུམ་སྟེ། སྤྱོད་པ་པོ་གང་ཟག་གི་དབྱེ་བ་དང༌། སྤྱད་བྱ་ཆོས་ཀྱི་དབྱེ་བ་དང༌། གང་ཟག་དང་ཆོས་ཀྱི་དོན་བསྡུ་བའོ། །དང་པོ་ལ་
གཉིས་ཏེ་གང་ཟག་དེ་ཡོངས་སུ་འཛིན་པ་ལ་ལྟོས་པ་དང༌། གང་ཟག་གི་སྒྲའི་དོན་དང་ལྡན་པའོ། །དེ་ལ་གསུམ་སྟེ། བྱང་ཆུབ་སེམས་དཔའ་དང༌། སེམས་དཔའ་ཆེན་པོ་དང༌། གོ་ཆ་བགོས་པའི་དོན་ནོ། །སྤྱད་བྱ་ཆོས་ཀྱི་
23
དབྱེ་བ་ལ་གཉིས་ཏེ། ཐེག་པ་ཆེན་པོའི་སྒྲ་དོན་དང༌། ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲ་དོན་བསྟན་པའོ། །དང་པོ་ལ་གཉིས་ཏེ། ཐ་སྙད་དུ་ཡོད་པའི་ཚུལ་དང༌། དོན་དམ་པར་མེད་པའི་ཚུལ་ལོ། །ཤེས་རབ་ཀྱི་ཕ་རོལ་ཏུ་
ཕྱིན་པའི་སྒྲ་དོན་ལ་གསུམ་ཏེ། གྲོགས་སྙིང་རྗེས་ཟིན་པ་དང༌། ཡུལ་མཉམ་ཉིད་དུ་ཤེས་པ་དང་། འབྲས་བུ་དམ་པ་ཐོབ་པའོ། །འབྲིང་དུ་བསྟན་པ་ལ་བཞི་སྟེ། ཐམས་ཅད་མཁྱེན་པ་ཉིད་འདོད་པས་ཇི་ལྟར་བསླབ་པའི་ཚུལ་
དང༌། བསླབ་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ངོས་བཟུང་བ་དང༌། དེ་ལ་རྟེན་པའི་བསོད་ནམས་བསྒྲུབ་པ་དང༌། དེའི་རང་བཞིན་རྒྱུད་ལ་བསྐྱེད་པའོ། །དང་པོ་ལ་གསུམ་སྟེ། དོན་དམ་པར་མི་གནས་པ་དང་ཀུན་

༄༅། །རྫོབ་སྒྱུ་མ་ལྟ་བུ་ལ་བསླབ་པ་དང༌། དེ་ལྟར་ཟུང་འཇུག་ལ་བསློབ་པའི་གང་ཟག་བསྔགས་པའོ། །དོན་དམ་པར་མི་གནས་པ་ལ་གཉིས་ཏེ། ཡུམ་གྱི་དོན་ཆོས་རྣམས་ལ་མི་གནས་པར་བྱ་བ་
དང༌། ཡུམ་བྱང་ཆུབ་གསུམ་ཀའི་ལམ་དུ་བསྟན་པའོ། །དང་པོ་ལ་གཉིས་ཏེ། དོན་དང་དཔེ་བསྟན་པའོ། །ཀུན་རྫོབ་སྒྱུ་མ་ལྟ་བུ་ལ་བསླབ་པ་ལ་གཉིས་ཏེ། ཆོས་ཐམས་ཅད་སྒྱུ་མ་ལྟ་བུར་བསྟན་པ་དང༌། དེ་ལ་མི་སྐྲག་པའི་
གང་ཟག་ངོས་བཟུང་བའོ། །དེ་ལྟར་ཟུང་འཇུག་ལ་བསློབ་པའི་གང་ཟག་བསྔགས་པ་ལ་གསུམ་སྟེ། ཡུམ་ཐེག་པ་དམན་པ་ལ་མི་བསླབ་པ་དང༌། དགོས་པ་འཕེལ་གྲིབ་ཀྱི་ཕྱིར་མི་སློབ་པ་དང༌། དཔེ་ཐམས་ཅད་མཁྱེན་པ་
ཉིད་ལ་སློབ་པ་ཡིན་པའོ། །གཉིས་པ་བསླབ་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ངོས་བཟུང་བ་ལ་བཞི་སྟེ། ཡུལ་ཅི་ལ་ཡང་མི་གནས་པ་ཡིན་པ་དང༌། ངོ་བོ་མཐའ་ཡས་པ་ཡིན་པ་དང༌། འདུ་ཤེས་ཀྱི་མཚན་མ་ཡིན་པ་
དང༌། དེ་དག་གི་འཐད་པ་བསྟན་པའོ། །གསུམ་པ་དེ་ལ་རྟེན་པའི་བསོད་ནམས་བསྟན་པ་ལ་བཞི་སྟེ། ཡུམ་གྱི་གཞུང་དོན་འཛིན་པའི་ཕན་ཡོན་དང༌། ཡུམ་མཆོད་པའི་ཕན་ཡོན་དང༌། སྦྱིན་པའི་ཕན་ཡོན་དང༌། ཡུམ་གྱི་
ཡིད་རང་དང་། བསྔོ་བའི་ཕན་ཡོན་ནོ། །དེ་ལ་གཉིས་ཏེ། དོན་འཛིན་པས་ལུང་བསྟན་ཐོབ་པ་དང་། གཞུང་འཛིན་པས་གནོད་པ་སྤོང་བའོ། །ཡུམ་མཆོད་པའི་ཕན་ཡོན་ལ་གསུམ་སྟེ། མཆོད་རྟེན་མཆོད་པ་བས་ཡུམ་མཆོད་

ལ་་བསོད་ནམས་ཆེ་བ་དང༌། དེའི་རྒྱུ་མཚན་བསྟན་པ་དང༌། ཤེས་རབ་ཉིད་བསྔགས་པའི་རྒྱུའོ། །དང་པོ་ལ་གསུམ་སྟེ། དོན་དགོད་པ་དང༌། བསྟན་པ་དང༌། བཤད་པས་དོན་དེ་བསྒྲུབ་པའོ། །དེའི་སྒྱུ་མཚན་བསྟན་པ་ལ་
གསུམ་སྟེ། མདོར་བསྟན་པ་དང༌། འཐད་པ་བཤད་པ་དང༌། དོན་བསྡུ་བའོ། །ཤེས་རབ་ཉིད་བསྔགས་པའི་རྒྱུ་ལ་ཡང་གསུམ་སྟེ། ལྔའི་དོན་དུ་འགྲོ་བ་དང༌། ལྔའི་མིང་སྤྱིན་པ་དང༌། ལྔའི་ནུས་པ་བསྒྱུར་བའོ། །ཡུམ་སྦྱིན་
པའི་ཕན་ཡོན་ལ་གཉིས་ཏེ། ཡུམ་བཅོས་མ་བསྟན་པའི་ཉེས་དམིགས་བསྟན་པ་དང༌། ཡང་དག་པའི་ཡུམ་བསྟན་པའི་ཕན་ཡོན་ནོ། །དེ་ལ་གཉིས་ཏེ། དོན་དགོད་པ་དང་དེ་བསྒྲུབ་པའོ། །དེ་ལ་གཉིས་ཏེ། རྗེས་སུ་འགྲོ་བ་
དང་ལྡོག་པའོ། བཞི་པ་ཡིད་རང་བ་དང་བསྔོ་བའི་ཕན་ཡོན་ལ་གཉིས་སྟེ། རྗེས་སུ་ཡིད་རང་བ་བསྟན་པ་དང༌། བསྔོ་བ་བསྟན་པའོ། །དང་པོ་ལ་གཉིས་ཏེ། ཡུམ་གྱི་ཡིད་རང་བ་བསོད་ནམས་ཆེ་བ་དཔེས་བསྟན་པ་དང༌།
དམིགས་རྣམ་གྱི་ཁྱད་པར་བསྟན་པའོ། །བསྔོ་བ་བསྟན་པ་ལ་ལྔ་སྟེ། ཇི་ལྟར་བསྔོ་བའི་དོན་དང༌། ཡང་དག་པ་མ་ཡིན་པའི་བསྔོ་བ་དང༌། ཡང་དག་པའི་བསྔོ་བ་ངོས་བཟུང་བ་དང༌། ཡང་དག་པའི་དོན་ལ་གདམས་པ་དང༌།
དེའི་ཕན་ཡོན་བསྟན་པའོ། །བཞི་པ་དེའི་རང་བཞིན་རྒྱུད་ལ་བསྐྱེད་པ་ལ་གསུམ་སྟེ། གང་གིས་རྟོགས་པའི་རྒྱུ་དང་། གང་རྟོགས་པར་བྱ་བ་བཞི་རང་བཞིན་དང༌། ཇི་ལྟར་རྟོགས་པའི་རྣམ་པའོ། །དང་པོ་ལ་གསུམ་སྟེ། ཡུམ་

།ཉིད་ཆོས་ཐམས་ཅད་ཀྱི་མིག་ཡིན་པ་དང༌། རྣམ་དཔྱོད་ཀྱི་རིག་པ་ཡིན་པ་དང༌། སྦྱངས་པའི་དད་པ་ཡིན་པའོ། །གང་རྟོགས་པར་བྱ་བའི་རང་བཞིན་ལ་གཉིས་ཏེ། རྟོགས་བྱ་ཡུམ་གྱི་རང་༄༅།
བཞིན་དང༌། རྟོགས་བྱ་དེའི་བློའི་རང་བཞིན་ནོ། །དེ་ལ་གཉིས་ཏེ། སྲིད་ཞིའི་མཐའ་ལ་མི་གནས་པ་དང༌། གནས་པའི་མཐའ་འགོག་པའོ། །རྒྱས་པར་བཤད་པ་ལ་བསླབ་བྱ་རྣམ་གྲངས་རྣམ་པ་ལྔ་སྟེ། སྦྱོར་བ་འཇུག་
સ པས་ནས་བཟུང་ནས་བསླབ་པའི་རིམ་པ་དང༌། འབྲས་བུ་སྨོན་པ་ནས་བཟུང་ནས་བསླབ་པའི་རིམ་པ་དང༌། རྟེན་གྱི་གང་ཟག་ངོས་བཟུང་བའི་སྒོ་ནས་བསླབ་པའི་རིམ་པ་དང༌། དེ་ལྟར་སློབ་པའི་གང་ཟག་གི་ཆེ་བ་
9
Z
བསྔགས་པ་དང༌། བསླབ་བྱ་ཆོས་ཀྱི་ཆེ་བ་བསྔགས་པའོ། །དང་པོ་ལ་ལྔ་སྟེ། དྲི་བ་སྔོན་དུ་འགྲོ་བས་ཤེས་རབ་ལ་སྦྱོར་བའི་དོན་བསྟན་པ་དང༌། སྦྱོར་བ་ལ་ལེགས་པར་གནས་པའི་ཡོན་ཏན་དང༌། སྦྱོར་བ་བར་དུ་གཅོད་
ཀླ
པའི་རྐྱེན་བསྟན་པ་དང༌། བར་ཆད་བྱུང་ཡང་མི་ཚུགས་པའི་རྒྱུ་དང༌། བར་ཆད་མེད་པར་བྱ་བའི་རིམ་པའོ། །སྦྱོར་བ་ལ་ལེགས་པར་གནས་པའི་ཡོན་ཏན་ལ་གསུམ་སྟེ། སྦྱོར་བ་སྔོན་དུ་འགྲོ་བའི་རྒྱུ་ཡོན་ཏན་དང༌། འབྲས་
བུ་བྱང་ཆུབ་ལ་ཉེ་བའི་ཡོན་ཏན་དང༌། ངོ་བོའི་ཕན་ཡོན་ནོ། །གཉིས་པ་ལ་བཞི་སྟེ། གནག་རྫི་་དང༌། རྒྱ་མཚོས་དང་། སྡོང་པོ་དང་། སྦྲུམ་མའི་དཔེའོ། ངོ་བོའི་ཕན་ཡོན་ལ་གསུམ་སྟེ། འཕེལ་འགྲིབ་མེད་པ་དང་ཆོས་ཀྱི་

དབྱིངས་མི་མཐོང་བ་དང༌། རྣམ་པར་མི་རྟོག་པའོ། །སྦྱོར་བ་ལ་བར་དུ་གཅོད་པའི་སྐྱོན་ལ་གསུམ་སྟེ། དྲི་བའི་སྒོ་ནས་མདོར་བསྟན་པ། རྣམ་པའི་དབྱེ་བ་རྒྱས་པ་བཤད་པ་དང༌། བར་ཆད་མང་བའི་རྒྱུ་བསྟན་པའོ། །ངག་
གཉིས་པ་ལ་བཞི་སྟེ། ཡུམ་གྱི་སྦྱོར་བ་ལས་ཉམས་པ་དང༌། ཐམས་ཅད་མཁྱེན་པའི་ལམ་གཞན་ཚོལ་བ་དང༌། བསྙེན་བསྐུར་གྱི་རོ་མྱང་བ་དང༌། འཆད་ཉན་གྱི་བགེགས་སུ་གྱུར་པའོ། །བར་ཆད་བྱུང་ཡང་མི་ཚུགས་པའི་རྒྱུ་
བསྟན་པ་ལ་གཉིས་ཏེ། ཕྱོགས་བཅུའི་སངས་རྒྱས་ཀྱི་བསྲུང་བ་དང༌། དེས་བསྲུངས་བའི་རྒྱུ་མཚན་བསྟན་པའོ། །དེ་ལ་གསུམ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་སངས་རྒྱས་ཀུན་གྱི་ཡུམ་ཡིན་པ་དང༌། ཡུམ་གྱི་བྱ་བ་དམ་
པ་དང་ལྡན་པ་དང༌། ཡུམ་བྱང་ཆུབ་ཀྱི་ངེས་བཟུང་གི་ལམ་དུ་བསྟན་པའོ། །དང་པོ་ལ་ལྔ་སྟེ། དོན་དགོད་པ་དང༌། དུས་གསུམ་གྱི་རྒྱལ་བ་བསྐྱེད་པ་དང་། དེ་ལ་འཇིག་རྟེན་སྟོན་པ་དང་། དེའི་མཚན་འདོགས་པ་དང༌། སྤྱོད་
པ་ལ་སྦྱོར་བའོ། །དེ་ལ་གཉིས་ཏེ། བསྟན་པ་དང་། བཤད་པའོ། །ཡུམ་གྱི་བྱ་བ་དང་ལྡན་པ་ལ་གསུམ་སྟེ། ཡང་དག་པའི་མཐའ་སྟོན་པས་བྱ་བ་ཟབ་མོ་དང་ལྡན་པ་དང༌། བློན་པོའི་དཔེས་བྱ་བ་རྒྱ་ཆེན་པོ་དང་ལྡན་པ་དང༌།
རྒྱལ་པོའི་དཔེས་བྱ་བ་རྨད་དུ་བྱུང་བ་དང་ལྡན་པའོ། དང་པོ་ལ་གཉིས་ཏེ། བསྟན་པ་དང༌། བཤད་པའོ། །ཡུམ་བྱང་ཆུབ་ཀྱི་ངེས་བཟུང་གི་ལམ་དུ་བསྟན་པ་གཉིས་ཏེ། མདོར་བསྟན་པ་དང༌། རྒྱས་པར་བཤད་པའོ། །དེ་ལ་

།བཞི་སྟེ། རྒྱ་མཚོའི་གྲུ་ཞིག་པ་འཛིན་མི་འཛིན་གྱི་དཔེ་དང༌། བུམ་པ་སོ་མ་བཏང་པ་དང༌། བཏང་བའི་དཔེ་དང༌། ཆུ་རྒལ་བའི་གྲུ་བཅོས་པ་དང༌། མ་བཅོས་པའི་དཔེ་དང༌། འགྲོ་འདོད་
པའི་རྒད་པོ་རྟེན་མེད་པ་དང་ཡོད་པའི་དཔེའོ། །ལྔ་པ་བར་ཆད་མེད་པར་བྱ་བའི་ལམ་ལ་གསུམ་སྟེ། ཡོན་ཏན་ཐམས་ཅད་ཀྱི་དགེ་བའི་བཤེས་གཉེན་བརྟེན་པ་དང༌། དེ་ཉེ་བར་བརྟེན་པའི་དོན་དང༌། དོན་དེ་རྗེས་སུ་བསྒྲུབ་
པའི་བསྔགས་པ་བརྗོད་པའོ། །དེ་ལ་གསུམ་སྟེ། བརྟེན་པ་པོ་སློབ་མའི་མཚན་ཉིད་དང༌། བརྟེན་བྱ་བླ་མའི་མཚན་ཉིད་དང༌། དཔེ་དེ་སྟོན་དགོས་པའི་རྒྱུ་མཚན་ནོ། །དོན་དེ་རྗེས་སུ་བསྒྲུབ་པའི་བསྔགས་པ་བརྗོད་པ་ལ་
གཉིས་ཏེ།སྤྱོད་པ་པོ་གང་ཟག་གི་ཆེ་བ་དང༌། སྤྱད་བྱ་ཆོས་ཀྱི་ཆེ་བའོ། །དང་པོ་ལ་གསུམ་སྟེ། འགྲོ་བ་ལ་བྱེད་པ་དུ་མའི་སྦྱོར་བ་དང་ལྡན་པ་དང་། རང་ཉིད་བྱ་བ་ཆེན་པོའི་གོ་ཆ་དང་ལྡན་པ་དང༌། ཆོས་ཟབ་མོའི་ངེས་པའོ།
Je
སྤྱད་བྱ་ཆོས་ཀྱི་ཆེ་བ་ལ་གཉིས་ཏེ། རྟོགས་པར་དཀའ་བ་དང༌། འཇིག་རྟེན་པ་དང་མི་མཐུན་པའོ། །འབྲས་བུ་སྨོན་པ་ནས་བཟུང་ནས་བསླབ་པའི་རིམ་པ་ལ་ལྔ་སྟེ། དོན་དམ་པ་དང་ཀུན་རྫོབ་ཀྱི་སེམས་བསྐྱེད་པའི་
དམིགས་པ་དང་རྣམ་པ་ངོས་བཟུང་བ་དང༌། དེ་ཐོབ་པའི་ཐབས་བསྟན་པ་དང་། ལམ་དེ་ལ་འཇུག་པའི་ཚུལ་དང་། དྲི་བ་དང་ལན་གྱིས་ཞུགས་པ་ཕྱིར་མི་ལྡོག་པའི་རྟན་པ་དང་། དེ་སྤྱོད་པའི་ཁྱད་པར་བསྟན་པའོ། །དང་པོ་

ལ་གཉིས་ཏེ། དངོས་དང་ཤུགས་སོ། །དེ་ཐོབ་པའི་ཐབས་བསྟན་པ་ལ་གཉིས་ཏེ། ངོ་བོ་དང༌། དེ་བཟློག་པའོ། །དེ་སྤྱོད་པའི་ཁྱད་པར་ལ་གསུམ་སྟེ། དོན་དམ་པའི་ཡུལ་ཅན་ཟབ་མོའི་སྤྱོད་པ་དང༌། ཀུན་རྫོབ་ཀྱི་ཡུལ་ཅན་
རྒྱ་ཆེ་བའི་སྤྱོད་པ་དང༌། ཟུང་འཇུག་ཐབས་ལ་མཁས་པའི་སྤྱོད་པའོ། །དང་པོ་ལ་གསུམ་སྟེ། སྤྱད་བྱ་ཟབ་མོ་ཉིད་ཀྱི་དོན་དང༌། ཟབ་མོ་སྤྱོད་པའི་བསོད་ནམས་དང༌། ཟབ་མོ་སྤྱོད་པའི་ཆེ་བའོ། །ཟབ་མོ་སྤྱོད་པའི་བསོད་
ནམས་གཉིས་ཏེ། སྤྱོད་པའི་བསོད་ནམས་ཉིད༌དང༌། བསོད་ནམས་ལ་ཀླན་ཀ་སྤང་བའོ། །དང་པོ་ལ་བཞི་སྟེ། དེ་རྟོགས་པའི་བསོད་ནམས་དང༌། དེ་བརྗོད་པའི་བསོད་ནམས་དང༌། དེ་བསྒོམས་པའི་བསོད་ནམས་དང༌།
བསོད་ནམས་ཀྱི་རང་བཞིན་ཤེས་པའི་བསོད་ནམས་སོ། །བསོད་ནམས་ལ་ཀླན་ཀ་སྤང་བ་ལ་གཉིས་ཏེ། ལམ་གྱི་རང་བཞིན་མེད་ཀྱང་ཆོས་ཉིད་ཀྱིས་འཕེལ་བ་དང༌། ལམ་སྔ་ཕྱི་མི་འཚོགས་ཀྱང་འབྲས་བུ་ཐོབ་པའོ། །ཟབ་
མོ་སྤྱོད་པའི་ཆེ་བ་ལ་གཉིས་ཏེ། ལམ་མཐའ་གཉིས་དང་བྲལ་བ་དང༌། འབྲས་བུ་ལ་རློམ་འཇིག་མེད་པའོ། །ཟུང་འཇུག་ཐབས་ལ་མཁས་པའི་སྤྱོད་པ་ལ་གསུམ་སྟེ། རྒྱུའི་སྒོ་ནས་མདོར་བསྟན་པ་དང༌། རྣམ་གྲངས་དུ་མའི་
སྒོ་ནས་རྒྱས་པར་བཤད་པ་དང༌། རྒྱུ་འབྲས་གཉིས་ཀའི་སྒོ་ནས་འཇུག་བསྡུ་བའོ། །གཉིས་པ་ལ་བརྒྱད་དེ། སྒྱུ་མ་ཤེས་པའི་དཔེས་སེམས་ཅན་མི་འདོར་བ་དང༌། འཇིག་རྟེན་ཆགས་པའི་དཔེས་སྨོན་ལམ་མི་འདོར་བ་དང༌།

།བྱའི་དཔེས་གནས་མེད་ཀྱང་མི་ལྟུང་བ་དང༌། མདའི་དཔེས་དགེ་བ་མ་རྫོགས་ཀྱི་བར་དུ་སྟོང་ཉིད་མངོན་སུམ་དུ་མི་བྱེད་པ་དང༌། རྫུ་འཕྲུལ་གྱི་དཔེས་འཁོར་བར་བསྡད་ཀྱང་མི་སྐྱོ་བ་དང།༄༅།
གདུགས་ཀྱི་དཔེས་ལམ་མཐའ་གཉིས་སུ་མི་ལྟུང་བ་དང༌། དེད་དཔོན་གྱི་དཔེ་རང་བདེ་བ་མི་འགྲུབ་པ་དང༌། ཚོང་པའི་དཔེས་ལམ་ཐམས་ཅད་ལ་འདྲིས་པར་བྱེད་པའོ། །བསླབ་པའི་རྣམ་གྲངས་གསུམ་པ། རྟན་གྱི་གང་
༅ ཟག་ངོས་བཟུང་བའི་སྒོ་ནས་བསླབ་པའི་རིམ་པ་ལྔ་སྟེ། ཕྱིར་མི་ལྡོག་པའི་ལུང་བསྟན་པའི་གང་ཟག་ངོས་བཟུང་བ་དང༌། ལུང་མ་བསྟན་པ་ལས་བྱུང་བའི་བདུད་ཀྱི་ལས་དང༌། བདུད་ལས་སྤང་བའི་ཕྱིར་དགེ་བའི་བཤེས་
གཉེན་བརྟེན་པ་དང༌།དེས་བསྟན་པའི་ཆོས་ཀྱི་རང་བཞིན་དང༌།ཆོས་དེ་རྗེས་སུ་བསྒྲུབ་པའོ། །དང་པོ་ལ་གཉིས་ཏེ། ལུང་མ་བསྟན་པ་དང༌། ལུང་བསྟན་པའོ། །ལུང་མ་བསྟན་པ་ལས་བྱུང་བའི་བདུད་ཀྱི་ལས་ལ་བཞི་སྟེ།  ི
བྱིན་གྱིས་བརླབས་ཀྱི་གཞི་དང༌། མིང་གི་གཞི་དང༌། སྦྱངས་པའི་ཡོན་ཏན་གྱི་གཞི་དང༌། དབེན་པའི་གཞི་ལ་བརྟེན་པའོ། །དེ་ལ་གསུམ་ཏེ། བསྟན་པ་དང༌། བཤད་པ་དང༌། བསྡུ་བའོ། །བདུད་ལས་སྤང་བའི་ཕྱིར་དགེ་
བའི་བཤེས་གཉེན་བརྟེན་པ་ལ་གཉིས་ཏེ། བརྟེན་པའི་ཚུལ་དང༌། བརྟེན་བྱ་ཉིད་ངོས་བཟུང་བའོ། །དེ་ལ་གཉིས་ཏེ། བསྟན་པ་དང༌། བཤད་པའོ། །དེས་བསྟན་པའི་ཆོས་ཀྱི་རང་བཞིན་ལ་བཞི་སྟེ། ཤེས་རབ་ཀྱི་ཕ་རོལ་

ཏུ་ཕྱིན་པའི་མཚན་ཉིད་དང༌། དེ་ཆོས་རྣམས་ཀྱི་རང་བཞིན་དུ་བསྟན་པ་དང༌། དེ་ལས་ཀུན་ནས་ཉོན་མོངས་པ་དང༌། གཉེན་པོ་རྣམ་བྱང་དུ་གྱུར་ཚུལ་ལོ། །ཆོས་དེ་རྗེས་སུ་བསྒྲུབ་པ་ལ་གསུམ་སྟེ། དགོས་པའི་སྒོ་ནས་
ཆོས་དེ་རྗེས་སུ་བསྒྲུབ་པར་གདམས་པ་དང༌། དཔེའི་སྒོ་ནས་ཇི་ལྟར་བརྩོན་པར་བྱ་བ་དང༌། དེ་ལྟར་བརྩོན་པར་བྱས་པའི་ཕན་ཡོན་བསྟན་པའོ། །དང་པོ་ལ་གསུམ་སྟེ། ཚོགས་རྒྱ་ཆེན་པོ་བདེ་བླག་ཏུ་སོགས་པ་དང༌།འགྲོ་
བ་རྣམས་ཀྱི་སྦྱིན་གནས་སུ་འགྱུར་བ་དང༌། གདུལ་བྱའི་ལམ་སྟོན་པར་འགྱུར་བའོ། །དེ་ལྟར་བརྩོན་པར་བྱ་བའི་ཕན་ཡོན་བསྟན་པ་ལ་བཞི་སྟེ། བསྒྲུབ་པ་གཞན་ཟིལ་གྱིས་གནོན་པ་དང༌། ལྷ་མིའི་མགོན་དུ་གྱུར་པ་དང༌
བདུད་ཕམ་པར་་བྱེད་པ་དང༌། བསྒྲུབ་པ་ཕུན་སུམ་ཚོགས་པར་འགྱུར་བའོ། །བདུད་ཕམ་པར་བྱེད་པ་ལ་གསུམ་སྟེ། བདུད་ཀྱི་དབྱེ་བ་དང་དེས་མི་ཚུགས་པ་དང༌། ཞར་ལ་ཚུགས་ཚུལ་བསྟན་པའོ། །བསྒྲུབ་པ་ཕུན་སུམ་
ཚོགས་པ་ལ་གསུམ་སྟེ། ཡང་དག་པའི་བསླབ་པ་ཡིན་པས་བསླབ་པ་ཟབ་པ་དང༌། ཐེག་པ་ཐམས་ཅད་ལ་སློབ་པ་ཡིན་པས་བསླབ་པ་རྒྱ་ཆེ་བ་ཡིན་པ་དང་། གཞན་གྱི་ལ་རྗེས་སུ་ཡིད་རང་བས་བསླབ་པ་དོན་ཆེ་བའོ། །དང་
པོ་ལ་གཉིས་ཏེ། ཡང་དག་པའི་བསླབ་པའི་རང་བཞིན་དང༌། དེ་ཤེས་པའི་ཕན་ཡོན་ནོ། །དེ་ལ་གསུམ་སྟེ། བསླབ་པའི་དོན་ཚང་བ་དང༌། མི་དགེ་བའི་གོ་སྐབས་མི་འབྱེད་པ་དང༌། དགེ་བ་ཐམས་ཅད་བསྡུད་པའོ།

།བསླབ་པ་བཞི་པ་དེ་ལྟར་སློབ་པའི་གང་ཟག་གི་ཆེ་བ་བསྔགས་པ་ལ་གསུམ་ཏེ།མི་རྟོག་པའི་སྤྱོད་པ་ཐོབ་པ་དང༌། མི་རྟོག་པའི་བྱ་བ་བྱེད་པ་དཔེས་བསྟན་པ་དང༌། མི་རྟོག་པར་སྤྱོད་པའི་ཕན་
ཡོན་ནོ། །གཉིས་པ་ལ་གསུམ་སྟེ། སྒྱུ་མའི་དཔེ་དང་། སྤྲུལ་པའི་དཔེ་དང་། ཤིང་གི་སྐྱེས་བུའི་དཔེའོ། མི་རྟོག་པར་སྤྱོད་པའི་ཕན་ཡོན་ལ་གསུམ་སྟེ། ལྷས་བསྐུལ་བ་དང་། སངས་རྒྱས་ཀྱིས་བསྔགས་པ་དང་། བདུད་ཀྱི་མི་
རྫི་བའོ། །བསླབ་བྱ་ལྔ་པ། སྤྲད་བྱ་ཆོས་ཀྱི་ཆེ་བ་བསྔགས་པ་ལ་གསུམ་སྟེ། ཡུམ་ལ་མོས་པ་དང་སྤྲོ་བས་བྱང་ཆུབ་ཀྱི་ལམ་སྣ་ཟིན། ཡུམ་གནས་པ་རྣམས་ཀྱིས་མཆོག་ཏུ་བསྟན་པ་དང༌། ཡུམ་བསླབ་པ་རྣམས་ཀྱི་མཆོག་ཏུ་
བསྟན་པའོ། །གཉིས་པ་ལ་གསུམ་སྟེ། བྱང་ཆུབ་སེམས་པའི་གནས་པ་ཉིད་ངོས་བཟུང་བ་དང༌། དེ་གཞན་ལ་མཆོག་ཏུ་བསྟན་པ་དང༌། དོན་ཀུན་འདོད་པ་དེ་ལ་གནས་པར་གདམས་པའོ། །ཡུམ་བསླབ་པ་རྣམས་ཀྱི་མཆོག་
བསྟན་པ་ལ་གཉིས་ཏེ། མཆོག་གི་རྒྱུ་བསླབ་བྱ་གདམས་པ་དང༌། དེ་མཆོག་ཉིད་བསྒྲུབ་པའོ། །དེ་ལ་གཉིས་ཏེ། འབྲས་བུ་ཡོན་ཏན་ཐམས་ཅད་ཀྱི་འབྱུང་གནས་ཡིན་པ་དང༌། རྒྱུ་ལ་འཕེལ་འགྲིབ་མེད་པའོ། །དེ་ལ་ཡང་
གཉིས་ཏེ། མདོར་བསྟན་པ་དང༌། དཔེ་བཤད་པའོ། །དེ་ལ་གཉིས་ཏེ། ཕྱི་རྟེན་འབྲེལ་དང༌། ནང་རྟེན་འབྲེལ་ལོ། །ད་ནི་ཕ་རོལ་ཏུ་ཕྱིན་པ་ཕལ་པ་ལྔ་ལས། བསམ་གཏན་གྱི་ཕ་རོལ་ཏུ་ཕྱིན་པ་ལ་གསུམ་སྟེ། འབྲས་བུ་དམ་

པའི་རྟེན་བྱེད་པ་དང༌། བྱ་བ་རྒྱ་ཆེན་པོ་བསྒྲུབ་པ་དང༌། བསམ་པའི་དབང་གིས་མཆོག་དམན་དུ་བྱེད་པའོ། །བྱ་བ་རྒྱ་ཆེན་པོ་བསྒྲུབ་པ་ལ་གཉིས་ཏེ། མ་ཆགས་པའི་ཁྱད་པར་དང༌། བྱ་བ་བསྒྲུབ་པའི་ཁྱད་པར་རོ། །དེ་ལ་
གཉིས་ཏེ། རང་གི་བྱ་བ་བསྒྲུབ་པ་དང༌། སེམས་ཅན་ལ་བདེ་བ་སྤྲིན་པའོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གསུམ་སྟེ། ཆེད་དུ་བྱ་བ་གཞན་དོན་ལ་སྦྱོར་བས་མཆོག་ཉིད་དུ་བསྟན་པ་དང༌། བྱ་བ་རྒྱ་ཆེན་པོས་མཆོག་
ཉིད་དུ་བསྟན་པ་དང༌། འཁོར་གསུམ་རྣམ་པར་དག་པས་མཆོག་ཏུ་བསྟན་པའོ། །དང་པོ་ལ་གསུམ་སྟེ། གུས་པས་འགྲོ་བ་དང༌། རང་བདེ་བ་ལ་མ་ཆགས་པ་དང༌། གཞན་གྱི་དོན་ལ་མི་སྐྱེ་བའོ། །བྱ་བ་རྒྱ་ཆེན་པོས་མཆོག་
23
ཉིད་དུ་བསྟན་པ་ལ་ལྔ་སྟེ། སྤྱིར་བསྟན་པ་དང༌། དུས་རིང༌པོས་ཞུམ་པ་དང༌། མ་ཞུམ་པ༌དང༌། སྦྱོར༌བ་བྱ་དཀའ་བས་ཞུམ་པ་དང་། མ་ཞུམ་པའོ། །འཁོར་གསུམ་རྣམ་པར་དག་པ་མཆོག་ཏུ་བསྟན་པ་ལ་གཉིས་ཏེ།
བཟློག་པ་དང༌། ཡང་དག་པའོ། །བཟོད་པའི་ཕ་རོལ་ཏུ་ཕྱིན་པ་ལ་གསུམ་སྟེ། ཆོས་ལ་ངེས་པར་སེམས་དཔའི་བཟོད་པ་བསྒོམ་པ་དང༌། གནོད་པ་ལ་མི་མཆེད་པའི་བཟོད་པ་བསྒོམ་པ་དང༌། སྡུག་བསྔལ་དང་དུ་ལེན་པའི་
བཟོད་པ་བསྒོམ་པའོ། །དང་པོ་ལ་གཉིས་ཏེ། ངོ་བོ་དང༌། འབྲས་བུའོ། །གནོད་པ་ལ་མི་མཆེད་པའི་བཟོད་པའི་བཟོད་པ་ལ་གཉིས་ཏེ། ངོ་བོ་དང༌། ཕན་ཡོན་ནོ། །སྡུག་བསྔལ་དང་དུ་ལེན་པའི་བཟོད་པ་ལ་གཉིས་ཏེ།

།བསམ་པ་དང༌། སྦྱོར་བའོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་བསླབ་པ་ལ་གསུམ་ཏེ། རློམ་སེམས་ཡོད་མེད་ཀྱི་སྒོ་ནས་དམན་པ་དང་མཆོག་ཏུ་བསྟན་པ་དང༌། ཀུན་སློང་ཡོད་མེད་ཀྱི་
སྒོ་ནས་དམན་པ་དང༌། མཆོག་ཏུ་བསྟན་པ་དང༌། ཡོངས་སུ་བསྔོ་བ་ཡོད་མེད་ཀྱི་སྒོ་ནས་དམན་པ་དང༌། མཆོག་ཏུ་བསྟན་པའོ། །དང་པོ་གཉིས་ཏེ། བསྟན་པ་དང༌། རྒྱས་པར་བཤད་པའོ། །བར་པ་ལ་གཉིས་ཏེ། བསྟན་པ་
དང༌། བཤད་པའོ། །ཡོངས་སུ་བསྔོ་བ་ཡོད་མེད་ཀྱི་སྒོ་ནས་དམན་པ་དང་མཆོག་ཏུ་བསྟན་པ་ལ་གཉིས་ཏེ། ངོ་བོ་དང༌། ཕན་ཡོན་ནོ། །སྦྱིན་པའི་ཕ་རོལ་ཏུ་ཕྱིན་པ་ལ་བཞི་སྟེ། ཤེས་རབ་ཀྱི་ཟིན་པས་མ་ཆགས་པའི་སྟོང་པ་
ཡིན་པ་དང༌། རང་གི་ངོ་བོ་ཉིད་ཀྱིས་སྦྱིན་པ་ལ་འཇུག་པ་དང༌། གཞན་གྱི་ལ་རྗེས་སུ་ཡིད་རང་བ་ཟིལ་གྱིས་མནོན་པ་དང་། རང་གི་སྦྱིན་པའི་བསོད་ནམས་བསྡུ་བའོ། །དང་པོ་ལ་གཉིས་ཏེ། རྗེས་འགྲོ་དང༌། བཟློག་པའོ།
གཉིས་པ་ལ་གསུམ་སྟེ། སྙིང་རྗེས་ཟིན་པས་དགའ་བའི་སྟོང་པ་ཡིན་པ་དང༌། ཐབས་ཀྱིས་ཟིན་པ་དང༌། དོན་རྒྱ་ཆེ་བར་གཏོང་བའོ། །དོན་གཉིས་པ་བསྟན་པ་རྗེས་སུ་བསྒྲུབ་པའི་འབྲས་བུ་ལ་གསུམ་སྟེ། བསྟན་པའི་གོ་
རིམས་ལས་བཟློག་སྟེ། སོ་སོའི་གནས་སྐབས་ཀྱི་འབྲས་བུ་བསྟེན་པ་དང༌། ཐུན་མོང་དུ་མཐར་ཐུག་གི་འབྲས་བུ་བསྟན་པའོ། །ཤེས་རབ་ཀྱི་ཕ་རོལ་ཏུ་ཕྱིན་པ་མདོ་རྐྱང་དུ་བཤད་པའི་དོན་ཡང་དག་པར་བསྡུད་པ་རྫོགས་ས་་་་

།སོ༑ དགེའོ།། །།

81
།འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པའི་ཊི ཀྐ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ་ཕ་རོལ་ཏུ་༄༅།
235
ཕྱིན་པ་རྒྱ་མཚོའི་སྡེ་ཞེས་བྱ་བ་་བཞུགས་སོ།།

༄༅། །ཚོགས་གཉིས་ལྷུན་པོའི་དཔལ་ལས་གྲུབ་པ་རྡོ་རྗེའི་སྐུ། །ཚངས་དབྱངས་ལྟ་བུར་ཡན་ལག་དྲུག་ཅུའི་སྒྲ་སྒྲོགས་གསུངས། ཟབ་ཅིང་རྒྱ་ཆེ་གཏིང་
དཔག་དཀའ་བ་རྒྱལ་བའི་ཐུགས། །མངའ་ཞིང་མཆོག་གྱུར་ཐུབ་ཆེན་སེང་གེ་དེ་ཞབས་འདུད། །རྒྱལ་བའི་དགོངས་པ་ཟབ་ཡང་ནམ་མཁའ་ཡི། །སྡེ་སྣོད་རྒྱ་མཚོའི་ཆུ་གཏེར་
ཐམས་ཅད་ལས། །རྨད་བྱུང་ཤེས་རབ་ཕ་རོལ་ཕྱིན་པའི་མཆོག །དོན་རྟོགས་བརྒྱུད་པའི་བླ་མ་རྣམས་ལ་འདུད། །དུས་གསུམ་བདེ་བར་གཤེགས་ཀུན་བགྲོད་པའི་ལམ། །ཐེག་
མཆོག་དམ་ཆོས་བརྒྱད་ཁྲི་བཞི་སྟོང་ལས། །རིན་ཆེན་ལྟ་བུའི་ཤེས་རབ་ཕ་རོལ་ཕྱིན། །སྙིང་པོ་འདི་ལ་སྔོན་ཆད་མཁས་འདོད་ཀྱིས། །མ་ཤེས་ཐེག་མཆོག་དོན་འདི་མ་རྙེད་དེ། །དེ་

།ལྟར་རྙེད་དཀའི་དོན་མཆོག་འདི་ཉིད་ལ། །བདག་འདྲའི་སེམས་དཔའ་རང་བྱུང་རྡོ་རྗེ་ཡིས། །དོན་མཆོག་ཚིག་འདི་མ་ནོར་བྲི་བར་བྱ། དེ་ལ་༄༅།
མདོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ། བཤད་ལུགས་གཉིས་ཡོད་པ་ལས། འདི་ནི་རྣལ་འབྱོར་པ་ཀུ་སུ་ལུ་པའི་བཤད་ལུགས་ཀྱིས། ཉམས་སུ་མྱོང་བ་ལ་རྟེན་ཏེ་དོན་ཡང་
དག་པར་སྟོན་པ་ཡིན་ནོ། །དེ་ལ་ཡོན་ཏན་རིན་པོ་ཆེ་བསྡུད་པ་ལས། སྔོན་དུ་འགྲོ་བ་སྤྱི་དང་རང་གི་མཚན་ཉིད་མདོར་བསྡུས་པ་ཅིག་བསྟན་ཏེ་དེ་ལ། དང་པོ་ཡང་དག་པར་
རྫོགས་པའི་སངས་རྒྱས་ཀྱིས་བྱང་ཆུབ་ཏུ་ཐུགས་བསྐྱེད་ནས། བར་དུ་བསྐལ་པ་གྲངས་མེད་པ་གསུམ་དུ་ཚོགས་བསགས་ཤིང༌། མཐར་མངོན་པར་རྫོགས་པར་སངས་རྒྱས་ཏེ།

འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བསམ་གྱི་མི་ཁྱབ་ཅིང༌། ལྷུན་གྱིས་གྲུབ་པ་རྒྱུན་མི་འཆད་པར་མཛད་པའོ། །སྟོན་པའི་དམ་ཆོས་དེའི་ཞལ་ནས་གསུངས་པའི་ཆོས་ཐམས་ཅད་བསྡུ་ན་དུར་འདུ་ཞེ་ན། ལུང་
གི་ཆོས་དང༌། རྟོགས་པའི་ཆོས་གཉིས་སུ་འདུས་ཏེ། དེ་ལྟར་ཡང་མངོན་པ་མཛོད་ལས། །སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་ཅན། །ཞེས་བཤད་དོ། ལུང་གི་ཆོས་ལ་ཡང་གཉིས་ཏེ
བཀའ་དང་བསྟན་བཅོས་གཉིས་སུ་འདུས། དེ་ལྟར་ཡང་དགོངས་པ་ངེས་པར་འགྲེལ་བ་ལས། ཆོས་རྣམས་ཐམས་ཅད་བཀའ་དང་བསྟན་ཆོས་གཉིས་སུ་འདུས། ལེགས་པར་གསུངས་པ་དང་དེའི་དགོངས་འགྲེལ་དང༌།
ཞེས་གསུངས་སོ། །དེ་ཡང་འདིར་བཀའི་དབང་དུ་བྱས་ན། དོན་རྣམ་པ་གསུམ་གྱི་ཤེས་པར་བྱ་སྟེ། བཀའ་མཚོན་བྱ་དང༌། བཀའ་ཡི་མཚན་ཉིད་དང༌། བཀའ་ཡི་མཚན་བཞིའི་རབ་ཏུ་དབྱེ་བའོ། །དང་པོ་ནི་གསུམ་ལས།
ཉོན་ཅིག་ཅེས་པ་ལ་སོགས་པའི་བཀའ་བརྩལ་ཏོ། །ཞེས་པས་བཀར་ཡང་འདོད། ཡང་ན་གཉིས་པ་ནི་ངག་གང་ཞིག་དངོས་སུ་སངས་རྒྱས་ཉིད་ཀྱིས་བདག་གི་རྐྱེན་ལས་ཆོས་ཀྱི་སྡེ་སྣོད་བསམ་གྱི་མི་ཁྱབ་པ་གསུངས་ཞེས་
པ་ལའང་འཇུག་པའོ། །གསུམ་པ་ནི་དབྱེ་སྒོ་དུ་མ་ཞིག་ཡོད་པ་ལས། དེ་དག་ཀྱང་གང་ཞེ་ན། དུས་ཀྱི་སྒོ་ནས་དབྱེ་བ། བདག་རྐྱེན་གྱི་སྒོ་ནས་དབྱེ་བ། བརྗོད་བྱའི་སྒོ་ནས་དབྱེ་བ། རྗོད་བྱེད་ཀྱི་སྒོ་ནས་དབྱེ་བ། མཆོག་

།དམན་གྱི་སྒོ་ནས་དབྱེ་བ། གཉེན་པོའི་སྒོ་ནས་དབྱེ་བ། རྒྱུ་འབྲས་ཀྱི་སྒོ་ནས་དབྱེ་བ་སྟེ། དུས་ཀྱི་སྒོ་ནས་དབྱེ་བ་ལ་རྣམ་པ་གསུམ་སྟེ། དང་པོར་ཆོས་ཀྱི་འཁོར་ལོ་བསྐོར་བའི་དུས་དང་
བར་པ་དང༌། ཐ་མས་བསྐོར་བའི་ཚུལ་དང་རྣམ་པ་གསུམ་མོ། །དེ་ལ་ཡང་ཆོས་ཀྱི་འཁོར་ལོ་བསྐོར་བའི་ཚུལ་བསམ་གྱིས་མི་ཁྱབ་པ་ཡོད་ཀྱང༌། བཀའ་དང་པོ་ནི་བདེན་པ་བཞིའི་ཆོས་ཀྱི་འཁོར་ལོ་བསྐོར་བ་ཞེས་སྟེ། དམ་
བླླ*
པའི་ཆོས་འདུལ་བའི་སྡེ་སྣོད་རྣམས་སོ། །བཀའ་བར་པ་ནི་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་བ་སྟེ། སྡེ་སྣོད་ལས། དམ་པའི་ཆོས་མདོ་སྡེའི་སྡེ་སྣོད་དེ། བཀའ་ཐ་མ་དོན་དམ་རྣམ་པར་ངེས་པའི་འཁོར་ལོ་
བསྐོར་བ་སྟེ་དམ་པའི་ཆོས་མངོན་པའི་སྡེ་སྣོད་དོ། །བདག་རྐྱེན་གྱི་སྒོ་ནས་དབྱེ་བ་ལ་གསུམ་སྟེ། དེ་ལ་ཡང་བཀའ་ཡིན་པས། ཞལ་ནས་གསུངས་པའི་བཀའ། བྱིན་གྱིས་བརླབས་པའི་བཀའ། རྗེས་སུ་གནང་བའི་བཀའ་སྟེ་
གསུམ་མོ། །དེ་ལ་དང་པོ་ནི་བཅོམ་ལྡན་འདས་ཐུབ་པའི་དབང་པོ་དེ་ཉིད་ཀྱི་ཞལ་ནས་གསུངས་པ་དེ་ལ་བཀའ་ཞེས་བྱའོ། །གཉིས་པ་ནི། བཅོམ་ལྡན་འདས་ཉིད་ཀྱི་བྱིན་གྱིས་བརླབས་ཀྱིས་ཤིང་བུའམ་རྡེའུ་ལ་སོགས་པ་
ལ་སྒྲ་གྲག་ཀྱང་བཀའ་ཞེས་བྱའོ། །གསུམ་པ་ནི། དེ་བཞིན་གཤེགས་པ་ཉིད་ཀྱི་འཁོར་ཉན་ཐོས་ཆེན་པོ་མཆོག་བརྒྱད་ལ་སོགས་པ་དང༌། གཞན་ཡང་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་སོགས་པ་

ཤོད་ཅིག་ཅེས་གནང་བ་བྱིན་ཏེ། དེ་དག་གི་གསུངས་པ་དེ་ཡང་བཀར་འགྲོ་བའོ། །བཀའ་ལ་ཡང༌། བརྗོད་བྱའི་སྒོ་ནས་དབྱེ་བ་ལ་གཉིས་ཏེ། དྲང་བ་དོན་གྱི་བཀའ་དང༌། ངེས་པ་དོན་གྱི་བཀའོ། དང་པོ་ལ་ནི་འདུལ་བ་ལ་
སོགས་པ་ནི་དྲང་དོན་གྱི་བཀའ་ཞེས་བྱའོ། །འབུམ་ལ་སོགས་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་རྣམས་ལ་ནི་ངེས་པ་དོན་གྱི་བཀའ་ཞེས་བྱ་བའོ། །རྗོད་བྱེད་ཀྱི་སྒོ་ནས་དབྱེ་ན་མདོ་སྡེ་ལ་སོགས་ཏེ་གསུང་རབས་ཡན་ལག་
བཅུ་གཉིས་རྣམས་སོ། མཆོག་དམན་གྱི་སྒོ་ནས་དབྱེ་བ་ནི་གཉིས་ཏེ། མཆོག་ཐེག་པ་ཆེན་པོའི་བཀའ་དང༌། དམན་པ་ཐེག་པ་ཆུང་ངུའི་བཀའོ། །གཉེན་པོའི་སྒོ་ནས་དབྱེ་ན་སྡེ་སྣོད་གསུམ་གསུངས་ཏེ། འདོད་ཆགས་ཀྱི་
གཉེན་པོར་འདུལ་བའི་སྡེ་སྣོད། ཞེ་སྡང་གི་གཉེན་པོར་མདོ་སྡེའི་སྡེ་སྣོད། གཏི་མུག་གི་གཉེན་པོར་མངོན་པའི་སྡེ་སྣོད། །དེ་ལས་བྱུང་བའི་ཆོས་ཀྱི་སྒོ་མོ་བརྒྱད་ཁྲི་བཞི་སྟོངཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོར་
གསུངས་པ་རྣམས་སོ། །རྒྱུ་འབྲས་ཀྱི་སྒོ་ནས་དབྱེ་ན་གཉིས་ཏེ། རྒྱུ་ལམ་དུ་བྱ་བ་མདོ་སྡེའི་བཀའ་དང༌། འབྲས་བུ་ལམ་དུ་བྱེད་པ་རྒྱུད་སྡེའི་བཀའོ། །རྒྱུ་ལམ་དུ་བྱེད་པ་ནི་ཕ་རོལ་ཏུ་ཕྱིན་པ་ལྔ་དག་ལ་བསྟེན་ཏེ། ཤེས་རབ་
ཀྱི་ཕ་རོལ་ཏུ་ཕྱིན་པ་ཚོལ་བའི་འདོད་ལུགས་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལས། །སྦྱིན་དང་ཚུལ་ཁྲིམས་བཟོད་དང་དེ་བཞིན་བརྩོན་འགྲུས་དང༌། །བསམ་གཏན་ཤེས་རབ་བྱང་ཆུབ་ཡོངས་སུ་བསྔོ་བར་

།གྱིས། །ཞེས་གསུངས་སོ། འབྲས་བུ་ལམ་དུ་བྱེད་པའི་འདོད་ལུགས་ནི། ཤེས་རབ་ཉིད་ལ་བརྟེན་ནས་ཕ་རོལ་ཏུ་ཕྱིན་པ་ལྔ་དག་གྲུབ་པར་འདོད་དོ། །དེ་རྣམས་ཀྱིས་སྤྱིའི་མཚན་ཉིད་༄༅།
རྣམ་པར་བཞག་པ་ཙམ་བསྟན་ནས། རང་གི་དབྱེ་བ་ནི་གང་ཞེ་ན། འདི་བཀའ་རྣམ་པ་གསུམ་ལས། ཞལ་ནས་གསུངས་པའི་བཀའ་སྟེ། དབུགས་ཐོག་ཅིག་ལས་གསུངས་སོ། །བརྗོད་བྱའི་དབང་དུ་བྱས་ན་ངེས་པའི་དོན་
ལ ནོ༑ །རྗོད་བྱེད་ཀྱི་དབང་དུ་བྱས་ན་ཚིགས་སུ་བཅད་པའི་སྡེའོ། །མཆོག་དང་དམན་པ་གཉིས་ཀྱི་ནང་ནས་མཆོག་གོ །གཉེན་པོ་གསུམ་ལས་མདོ་སྡེའོ། །རྒྱུ་འབྲས་གཉིས་ལ། རྒྱུའི་དུས་རྣམ་པ་གསུམ་ལས། བཀའ་
བར་པ་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་བ་སྟེ། རང་གི་མཚན་ཉིད་མདོར་བསྡུས་པའོ། །ད་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པར་བྱེད་པ་ལས། དང་པོ་ནི་རྒྱ་གར་སྐད་དུ་ཞེས་པ་ནས། ཕྱག་འཚལ་ལོ་
ཞེས་པའི་བར་གྱིས་ནི། ཀླད་ཀྱི་དོན་མཚན་ཕུན་སུམ་ཚོགས་ཏེ། རྒྱ་གར་སྐད་ལ་དབྱེ་ན། སྐད་རིགས་བཞི་སྟེ། བཞིའི་ནང་ནས་ཁྱད་པར་དུ་འཕགས་པ་སམ་ཏྲི་ཏ་ལྷའི་སྐད་ཡིན་སྟེ། དེ་ལ་ཡང་འདིའི་དབང་དུ་བྱས་ན། རྒྱ་
ཞེས་བྱ་བ་ནི་ཉོན་མོངས་པ་དུག་རྣམ་པ་ལྔའི་རྒྱའོ། །གར་ཞེས་བྱ་བ་ནི། དེ་དག་ལས་གར་བའི་ཕྱིར་ན། གར་ཞེས་བྱ་བ་ཡིན་ལ། སྐད་དུ་ནི་གཞན་དག་སྐད་རིགས་ཐམས་ཅད་ལས་ཁྱད་པར་དུ་འཕགས་པས་སམ་ཏྲི་ཏ་

ལྷའི་སྐད་ཡིན་པས་ན་སྐད་དུ་ཞེས་ཞེས་བྱའོ། །དེ་ལ་ཡང་སམ་ཏྲི་ཏ་ལྷའི་སྐད་གང་ཡིན་ཞེ་ན། ཨརྱ་པྲ་ཛྙ་པ་ར་མི་ཏ་པན་ཙ་ཡ་ག་ཐཱ་ཞེས་པ་སྟེ། དེ་ཡང་འདི་སྨོས་པ་ལ་དགོས་ཆེད་ཅི་ཡོད་ཞེ་ན། རྒྱ་གར་སྐད་ཀླད་དུ་སྨོས་
པའི་དགོས་ཆེད་དང༌། རྒྱ་གར་སྐད་ཁུངས་བཙུན་པའི་དགོས་ཆེད་དང༌། སམ་ཏྲི་ཏ་ལྷའི་སྐད་ལ་བག་ཆགས་འཇོག་པའི་དགོས་ཆེད་དོ། །དེ་ལ་བོད་སྐད་ཞེས་པ་ནི། སམ་ཏྲི་ཏ་ལྷའི་སྐད་དེ་ཉིད་ལས་བསྒྱུར་ཏེ་བཤད་པ་
བྱེད་དོ། ཇི་ལྟར་དུ་བསྒྱུར་ཞེ་ན། མཚན་གྱི་དོན་ནས་བཟུང་སྟེ། ཡོངས་སུ་རྫོགས་པའི་བར་གྱིས་སོ། །མཚན་ཉིད་བསྒྱུར་ན་ཨརྱ་ཞེས་པ་ནི་འཕགས་པ། པྲ་ཛྙ་ཞེས་པ་ཤེས་རབ། པ་ར་མི་ཏ་ཞེས་པ་ནི་ཕ་རོལ་ཏུ་ཕྱིན་པ་
པན་ཙ་ཞེས་པ་ནི་བསྡུད་པ། ཡ་ག་ཐཱ་ཞེས་པ་ནི་ཚིགས་སུ་བཅད་པའོ། །དེ་རྣམས་བསྡུས་ན་འཕགས་པ་ཤེས་རབ་ཀྱི་ཕ་རོལ་དུ་ཕྱིན་པ་བསྡུད་པ་ཚིགས་སུ་བཅད་པ་ཞེས་བྱའོ། །དེ་ལ་ཡང་མཚན་འདོགས་པའི་ཚུལ་གྱི་དབྱེ་
བ་་་དང༌། བྱེ་བྲག་ཏུ་བཏགས་པ་ངོས་བཟུང་བའོ། །སྤྱིར་མཚན་འདོགས་པའི་རྒྱུ་མཚན་ནི། དཔེ་ལ་མཚན་དུ་བཏགས་པ་ས་ལུ་ལྗང་པའི་མདོ་ལྟ་བུ། ཤུ་ལོ་ཀ་ལ་མཚན་དུ་བཏགས་པ་འབུམ་དང་ཉི་ཁྲི་ལྟ་བུ། ལེའུ་ལ་
མཚན་དུ་བཏགས་པ་ཡང་ལེའུ་བརྒྱད་པ་ལྟ་བུ། བམ་པོ་ལ་བཏགས་པ་བམ་པོའམ་ལམ་ལྟ་བུ། གནས་ལ་བཏགས་པ་ལང་ཀར་གཤེགས་པ་ལྟ་བུ། རྩོམ་པ་པོ་ལ་མཚན་དུ་བཏགས་པ་ཚད་མ་ཆོས་མཆོག་ལྟ་བུ། ཞུ་བ་པོ་ལ་

།མཚན་དུ་བཏགས་པ་བགྲེས་མོས་ཞུས་པའམ། རབ་ཀྱི་རྩལ་གྱི་རྣམ་པར་གནོན་པ་ཞུས་པ་ལྟ་བུའོ། དེ་ལས་འདི་ནི་དོན་ལ་མཚན་དུ་བཏགས་པའོ། ད་ནི་འདི་ཉིད་ཀྱི་མཚན་གྱི་དོན་
བཤད་སྟེ། འཕགས་པ་ཞེས་བྱ་བ་ནི་དུག་རྣམ་པ་ལྔ་ལ་སོགས་པའི་སྐྱོན་རྣམས་སྤངས་ཏེ། ཡོན་ཏན་ཕུན་སུམ་ཚོགས་དང་ལྡན་པས་ན་འཕགས་པའོ། །ཤེས་རབ་ཞེས་བྱ་བ་ནི་གཞན་དག་ལས་ཁྱད་པར་འཕགས་ཏེ། ཀུན་
རྫོབ་སྒྱུ་མ་ལྟ་བུ་དང༌། དོན་དམ་ལྟ་བུར་ཤེས་པ་ནི་ཤེས་རབ་བོ། །ཕ་རོལ་ཏུ་ཕྱིན་པ་ནི། འདུ་ཤེས་ཚུལ་རོལ་འཁོར་བའི་མཐའ་དང་བྲལ་ནས་ཕ་རོལ་ཏུ་ཕྱིན་པའོ། །བསྡུད་པ་ནི་ཡོན་ཏན་རིན་པོ་ཆེ་མཐའ་དག་བསྡུད་ངས་
སྟེ༑ རྡོ་ཁབ་ལེན་ལྟ་བུའོ། །ཚིགས་སུ་བཅད་པ་ནི་ལྷུག་པ་མ་ཡིན་པ་དབང་པོ་རྡོ་རྗེའི་ཚིགས་སུ་བཅད་པ་སྟེ། ཚེག་བར་བཅུ་གཅིག་པའོ། །འདི་ལ་ཡང་གཞན་དག་གིས་མཚན་གྱི་དོན་ལ་ངེས་པ་མེད། ཞེས་ཟེར་ན་ངེས་པ་
ཡོད་དེ། འདི་ཉིད་ལས། །མིང་ནི་ཡོན་ཏན་རིན་ཆེན་བསྡུད་པ་བྱང་ཆུབ་ལམ། །ལམ་འདི་སེམས་ཅན་ཀུན་གྱིས་ཐོབ་པར་བྱ་ཕྱིར་བཤད། ཅེས་སོ། འོ་ན་དེ་ལྟར་དུ་རྒྱ་གར་གྱི་སྐད་དང༌། བོད་སྐད་མཚན་དོན་ལ་སོགས་པ་
རྣམ་པ་སྨོས་ན་དགོས་ཆེད་ཅི་ཡོད་ཞེ་ན། ལོ་ཙྭ་བའི་དྲིན་དྲན་པའི་དགོས་ཆེད་དང༌། སྒྲ་གདངས་ཀློག་ཤེས་པའི་དགོས་ཆེད་དང༌། རྒྱ་གར་སྐད་ཀླད་དུ་སྨོས་པ་དེ་ལྟ་བུ་མང་པོ་བསགས་པར་གྱུར་ན་ལོ་ཙཱ་ཤེས་པའི་དགོས་

ཆེད་ཀྱང་ཡོད་དོ། དེ་ཡན་ཆོད་ནི་མཚན་གྱི་དོན་བསྡུས་པའོ། །འདི་ལས་འགའ་ཞིག་གིས་ལོ་ཙཱ་བ་རྣམས་ཀྱི་ལྷད་ཡིན་ཞེས་སྨོས་ན་ཡང༌། གོང་མ་འགའ་ཞིག་གིས་སྨོས་པའི་རྗེས་སུ་བརྗོད་པ་ཡིན་ནོ།།འཕགས་པ་འཇམ་
དཔལ་གཞུན་ནུར་གྱུར་ལ་ཕྱག་མཚལ་ལོ། །ཞེས་བྱ་བ་ནི། བརྗོད་བྱ་དང་མཐུན་པའི་ལོ་པཎ་རྣམས་ཀྱི་ཡི་དམ་ཡིན་པའི་ཕྱིར་ཕྱག་འཚལ་བ་ཡིན་ནོ། །ད་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པར་བྱེད་པ་ལ་རྣམ་པ་
གསུམ་སྟེ། མདོ་འབྱུང་བའི་རྒྱུ་གླེང་གཞི་ཕུན་སུམ་ཚོགས་པ་དང༌། གསུངས་པའི་མདོ་རང་བཞིན་ཕུན་སུམ་ཚོགས་པ་དང༌། རང་བཞིན་ཅན་གྱི་མཚན་ཕུན་སུམ་ཚོགས་པའོ། །དེ་ནས་ཞེས་པ་ནས། བཀའ་བརྩལ་ཏེ་ཞེས་
པའི་བར་གྱིས། དེ་ནས་ཞེས་པ་ནི་འབུམ་དང་བརྒྱད་སྟོང་པ་ལ་སོགས་པ་གསུངས་པའི་རྗེས་ནས་སོ། །བཅོམ་པ་ནི་བདུད་རྣམ་པ་བཞི་དང༌། ཉོན་མོངས་པ་མཐའ་དག་གོ །དེ་ཡང་ལྷའི་བུའི་བདུད་དང༌། ཉོན་མོངས་པའི་
བདུད། འཆི་བདག་གི་བདུད། ཕུང་པོ་བདུད་ལ་སོགས་པ་བཅོམ་ཞིང༌། ལྡན་པ་ནི་དབང་ཕྱུག་ལ་སོགས་པ་དྲུག་དང་ལྡན་པ་ཡིན་ནོ། །དེ་ཡང༌། །དཔལ་དང་གྲགས་དང་ཡེ་ཤེས་དང༌། །དབང་ཕྱུག་དང་ནི་གཟུགས་བཟང་
དང༌། བརྩོན་འགྲུས་ཕུན་སུམ་ཚོགས་ལྡན་པ། །དྲུག་པོ་དེ་ལ་ལྡན་ཞེས་བརྗོད། །ཞེས་པས་བཅོམ་ལྡན་འདས་ཀྱི་དབང་ཕྱུག་ལ་སོགས་པ་ནི་དེ་བཞིན་རྣམ་པར་དག་པ་རྟོག་པའི་བག་ཆགས་མ་ལུས་པས་དབེན་པའི་བདག་

།ཉིད་ཅན་ཡིན་ཏེ། རང་གཞན་གྱི་དོན་བདེ་བླག་ཏུ་རྩོལ་བའི་ཕྱིར། ཡེ་ཤེས་རྣམ་པ་ལྔ་དང་ལྡན་ཞེས་ཀྱང་བརྗོད་དོ། །གྲགས་པ་དང་དཔལ་ཕུན་སུམ་ཚོགས་པ་གང་ཡིན་པ་ནི། མཉམ་པ་
ཉིད་ཀྱི་ཡེ་ཤེས་སོ། །དེ་ཡང་འགྲོ་བ་མཐའ་དག་གི་དཔལ་དུ་གྱུར་པ་དང་ལྡན་པའི་ཕྱིར་རོ། །དབང་ཕྱུག་དང༌། གཟུགས་བཟང་ཕུན་སུམ་ཚོགས་པ་དག་ནི་དེ་ལས་གཞན་པའི་ཡེ་ཤེས་འབྱུང་གནས་ཉིད་ཡིན་པའི་ཕྱིར། མེ་
ལོང་ལྟ་བུར་སྦྱར་ལ། གང་ཡེ་ཤེས་ནི་སོ་སོར་རྟོགས་པ་ཡིན་པ་དང༌། བརྩོན་འགྲུས་ནི་ཕ་རོལ་ཏུ་ཕྱིན་པ་ཉིད་ཀྱིས་བྱ་བ་གྲུབ་པའི་ཡེ་ཤེས་སུ་འགྱུར་རོ། །དེ་ཉིད་ཀྱི་ཕྱིར་དང༌། ལྡན་པ་དང༌། གཞན་དག་ཀྱང་ལྡན་པ་ཡིན་
མ
245
ལ༑ འདས་པ་ནི་ཚུ་རོལ་ཏུ་འཁོར་བའམ། དེས་མཚོན་པའི་ཉོན་མོངས་པ་བརྒྱད་ཁྲི་བཞི་སྟོང་ཀུན་ལས་འདས་པའོ། །དེ་ལྟ་བུ་ཉིད་ཀྱིས། ཡུལ་ཇི་ལྟ་བུ་ལ་བསྟེན་ཅེ་ན། ལྷ་དང་མི་དང་ལྷ་མ་ཡིན་དང༌། དགེ་བསྙེན་ཕ་མ་
དང༌། དགེ་སློང་ཕ་མ་ལ་སོགས་ཏེ་འཁོར་བཞི་པོ་དེ་དག་ཤིན་དུ་དགའ་བར་བྱ་བའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་ཏེ། ཕ་རོལ་ཏུ་ཕྱིན་པ་དྲུག་པོ་འདི་དག་སྟོན་པའི་དུས་དེའི་ཚེ། དབང་པོ་རྡོ་རྗེའི་ཚིགས་སུ་
བཅད་པ་སུམ་བརྒྱ་པོ་འདི་དག་བཀའ་བརྩལ་ཅིང་བསྟན་ཏེ། མདོའི་རང་བཞིན་ལ་ལྔ་ལས། ཆོས་ལ་འཁོར་གྱི་གཙོ་བོ་ཉན་པར་བསྐུལ་བ་ནི། དགའ་དང་ཞེས་པ་ནས། དེ་ནི་མཉན་པར་གྱིས་ཞེས་པའི་བར་རོ། །དང་པོར་

ནི༑ བཅོམ་ལྡན་འདས་ཉིད་ཀྱིས་འཁོར་བཞི་པོ་དག་ལ་འདི་ལྟ་བུར་ཆོས་ལ་ཉན་པའི་སེམས་ཀྱིས་ཆོས་དང་སྟོན་པ་ལ་དགའ་བ་དང་གུས་པ་ཆེན་པོ་དང༌། ཕ་རོལ་ཏུ་ཕྱིན་པ་འདི་ཉིད་ལ་དད་པའི་མཆོག་ཉེ་བར་བཞག་སྟེ
འགལ་རྐྱེན་དང་གཡེང་བ་སྤངས་ཏེ། དེ་བཞིན་དུ་གཉིད་དང་རྨུགས་པ་དང༌། རྒོད་པ་དང་འགྱོད་པ་དང་གནོད་སེམས་ཏེ། བདུན་བསལ་ཞིང་དེ་ལས་ཀྱང༌། སྒྲིབ་པ་བསལ་ནས་ཉོན་མོངས་པ་འདོད་ཆགས་དང༌། ཁོང་ཁྲོ་
དང་ང་རྒྱལ་དང་མ་རིག་པ་དང་ལྟ་བ་དང་ཐེ་ཚོམ་སྟེ་དྲུག་པོ་དེ་དག་གི་དྲི་མ་ལས་འདས་ནས་འགྲོ་བ་སེམས་ཅན་གྱི་དོན་བྱེད་པ་ལ་མངོན་པར་ཞུགས་པ་རྣམས་ཞེས་བོས་ནས། ངེས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་
དོན་འདི་ཉིད། གང་ལ་བྱང་ཆུབ་སེམས་དཔའ་རྣམས་ཀྱི་སྤྱོད་པ་གང་ཡིན་པ་དེ་ཡང་ཕ་རོལ་ཏུ་ཕྱིན་པ་འདི་ཡིན་པས་ཉན་པར་གྱིས་ཅིག་ཅེས་འཁོར་བཞི་པོ་དེ་དག་ལ་བསྐུལ་བའོ། །གཉིས་པ་དཔེ་དང་དོན་གྱི་སྒོ་ནས་ཆོས་
སྟོན་པ་ལ་སྟོན་པ་སངས་རྒྱས་ཉིད་དུ་བསྒྲུབ་པ་ནི་གཉིས་ལས། དཔེ་ནི། འཛམ་བུའི་གླིང་ཞེས་པ་ལ་སོགས་སྨོས་པ་ཡིན་ཏེ། འཛམ་བུའི་གླིང་འདི་ཆུ་བོ་གངྒ་དང༌། དཔག་ཤུ་དང༌། སིན་དྷུ་དང༌། སི་ཏ་དང་བཞི་ཆུ་གཡོག་
ལྔ་བརྒྱ་དང་བཅས་ཏེ་འགྲོ་བ་དང༌། གཞན་ཡང་དེ་ལ་སོགས་པའི་ཆུ་ཀླུང་ཇི་སྙེད་པ་བསམ་གྱི་མི་ཁྱབ་པ་འབབ་ཅིང་དེའི་དབང་གི་མེ་ཏོག་དང་འབྲས་བུ་དང་སྨན་དང༌། ནགས་ཚལ་ལ་སོགས་པ་ཇི་སྙེད་ཅིག་བསྐྱེད་པར་

།བྱེད་པ་དེ་དག་ཐམས་ཅད་མཚོ་མ་དྲོས་པ་ན་གནས་པའི་ཀླུའི་རྒྱལ་པོ་དེ་ལ་བསྟེན་ནས་གནས་ཏེ་དེས་ན་དེའི་ཕྱིར་ན་ཀླུའི་བདག་པོ་དེའི་མཐུ་དང་དཔལ་དང་བསོད་ནམས་ལས་བྱུང་
བའོ། །དཔེ་དེ་བཞིན་དུ་བཅོམ་ལྡན་འདས་དེ་བཞིན་གཤེགས་པ་ཉིད་ཀྱིས་རབ་འབྱོར་ལ་སོགས་པའི་ཉན་ཐོས་ཇི་སྙེད་ཡོད་པ་དེ་དག་ཆོས་ཇི་སྙེད་བསྟན་པ་དང་རྒྱས་པར་འཆད་པ་དང་འཐད་པའི་རིགས་པས་སེམས་ཅན་
མ གཞན་དག་ལ་སྙན་པའི་ཚིག་དང་ལྡན་པར་བརྗོད་པ་དང༌། དེ་བཞིན་དུ་འཁོར་བ་ལ་མཆོག་ཏུ་ཁྱད་པར་དུ་འཕགས་ཤིང་མྱ་ངན་ལས་འདས་པ་མངོན་སུམ་དུ་བྱེད་པའི་བདེ་བ་ཐོབ་པ་དང༌། དེའི་འབྲས་བུ་ཐོབ་པ་དང༌།
རྒྱུན་དུ་ཞུགས་པ་ཐོབ་པ་དང༌། ལན་ཅིག་ཕྱིར་འོང་བ་དང༌། ཕྱིར་མི་འོང་པ་དང༌། དགྲ་བཅོམ་པའི་འབྲས་བུ་ཐོབ་པ་དེ་དག་ཀུན་ཀྱང༌། དེ་བཞིན་གཤེགས་པ་སྐྱེས་བུ་དེའི་མཐུ་ལས་བྱུང་བ་ཡིན་ནོ། །དེ་ཅིའི་ཕྱིར་ཞེ་ན།
རྒྱལ་བས་བདག་མེད་པའི་ཆོས་ཀྱི་འཁོར་ལོ་བསྐོར་བའི་ཚུལ་གང་བསྟན་པ་དེ་ལ། མིའི་མཆོག་སངས་རྒྱས་ཀྱི་སློབ་མར་གྱུར་པ་ཉན་ཐོས་ཆེན་པོ་མཆོག་བརྒྱད་ལ་སོགས་པ་རྣམས་ཀྱིས་མངོན་སུམ་པར་བསླབ་ཤིང་ལམ་
དང་འབྲས་བུ་མངོན་སུམ་དུ་བྱས་ནས་རང་གིས་བསླབས་པ་དེ་བཞིན་དུ། གཞན་དག་ལ་ཡང་རྒྱ་ཆེར་ཡང་དག་པར་སྟོན་པར་བྱེད་པ་དེ། སུའི་མཐུ་ལས་བྱུང་བ་ཡིན་སྙམ་ན། སྟོན་པ་སངས་རྒྱས་ཉིད་ཀྱིས་བྱིན་གྱིས་

བརླབས་ཀྱི་མཐུ་ལས་འབྱུང་བ་ཡིན་ཏེ། ཉན་ཐོས་ལ་སོགས་པ་དེ་དག་གི་མཐུ་ལས་བྱུང་བ་མ་ཡིན་ནོ། །དེ་ཅིའི་ཕྱིར་ཞེ་ན། རྒྱལ་བས་ནི་བདག་མེད་པའི་ཤེས་རབ་ཡོངས་སུ་རྟོགས་ཤིང༌། མཐར་ཕྱིན་པ་ཉིད་ཀྱི་ཕྱིར་དེ་
ལས་བྱུང་བའོ། །ད་ནི་གསུམ་པ་ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པའི་ཚུལ་སྟོན་པ་ལས། དང་པོ་ནི། ཉམས་སུ་བླང་བར་བྱ་བའི་ཆོས་ཤེས་རབ་ཀྱི་ཕ་རོལ་ཏུ་ཕྱིན་པ་དང༌། དེ་ལ་བརྟེན་པའི་ཕ་རོལ་ཏུ་ཕྱིན་པ་ལྔ་
དག་བསྡུས་པ་ཅིག་སྟོན་པ་ལ། །གང་ལ་ཤེས་རབ་ཕ་རོལ་ཕྱིན་མཆོག་མི་དམིགས་ཤིང༌། ཞེས་པ་ལ་སོགས་པ་འདི་རྣམས་ཀྱི་དོན་གྱི་དབང་དུ་བྱས་ན་གསུམ་སྟེ་ཕ་རོལ་ཏུ་ཕྱིན་པ་དྲུག་གི་རང་བཞིན་དང༌། ཉམས་སུ་བླང་
བའི་རིམ་པ་དང༌། ཉམས་སུ་བླངས་བའི་འབྲས་བུའོ། །དང་པོ་ལ་གསུམ་སྟེ། ཕ་རོལ་ཏུ་ཕྱིན་པ་དྲུག་གི་སོ་སོའི་ངོ་བོ་དང༌། གྲངས་ངེས་ཕ་དང༌། གོ་རིམ་ངེས་པའོ། དང་པོ་ལའང་གསུམ་ལས། མཚོན་བྱའི་དབང་དུ་བྱས་
ནས། ད་ན་པ་ར་མི་ཏ་ཞེས་པ་ལ་དབུལ་བ་སེལ་བར་བྱེད་པས་ན་སྦྱིན་པ་ཞེས་བྱའོ། མཚན་ཉིད་ནི། མ་ཆགས་པའི་སེམས་པའོ། མཚན་གཞི་རབ་ཏུ་དབྱེ་བ་ནི་ཟང་ཟིང་གི་དང༌། ཆོས་ཀྱི་དང༌། མི་འཇིགས་པ་སྐྱབས་ཀྱི་
སྦྱིན་པའོ། གཉིས་པའི་མཚོན་བྱ་ནི་ཤི་བ་ལ་པ་ར་མི་ཏ་ཞེས་པ་སྟེ། ཉོན་མོངས་པའི་གདུང་པ་ལས་བསིལ་བ་ཐོབ་པའི་དོན་གྱིས་ན་ཚུལ་ཁྲིམས་སོ། །མཚན་ཉིད་ནི་ཉེས་སྤྱོད་ལས་བཟློག་པའི་སེམས་དཔའ་ས་བོན་དང་

།བཅས་པའོ། མཚན་གཞི་རབ་ཏུ་དབྱེ་བ་ནི། སྡོམ་པ་ཡི་དང༌། དགེ་བ་ཆོས་སྡུད་དང༌། སེམས་ཅན་དོན་བྱེད་ཀྱི་ཚུལ་ཁྲིམས་སོ། །གསུམ་པའི་མཚོན་བྱ་ནི་ཀྵ་མ་ཀྵན་ཏི་པ་ར་མི་ཏ་ཞེས་པ་
སྟེ༑ ཁྲོ་བ་བཟོད་པའི་དོན་གྱིས་ན་བཟོད་པའོ། མཚན་ཉིད་ནི་སྲན་ཐུབ་པའོ། མཚན་གཞིའི་རབ་ཏུ་དབྱེ་བ་ནི། སྡུག་བསྔལ་དང་དུ་ལེན་པའི་དང༌། གནོད་པ་ལ་ཇི་མི་སྙམ་པའི་དང༌། ཆོས་ལ་ངེས་པར་སེམས་པའི་བཟོད་
པའོ། བཞི་པའི་མཚོན་བྱ་ནི་བིརྱ་པ་ར་མི་ཏ་ཞེས་པ་སྟེ། ཡོན་ཏན་མཆོག་ལ་སྦྱོར་བའི་བརྩོན་འགྲུས་སོ། །མཚན་ཉིད་ནི་དགེ་བ་ལ་མངོན་པར་སྤྲོ་བའོ། །མཚན་གཞིའི་རབ་ཏུ་དབྱེ་བ་ནི་གོ་ཆ་དང༌། འཇུག་པ་དང༌། ཆོག་
པར་མི་འཛིན་པའོ། །ལྔ་པའི་མཚོན་བྱ་ནི་ས་མ་ཏི་མར་མི་ཏ་ཞེས་པ་སྟེ། ཡིད་འཛིན་པར་བྱེད་པའི་དོན་གྱིས་ན་བསམ་གཏན་ནོ། མཚན་ཉིད་ནི་དམིགས་པ་རྩེ་ཅིག་པའོ། །མཚན་གཞིའི་རབ་ཏུ་དབྱེ་བ་ནི། བདེ་བར་
གནས་པ་ཡི་དང༌། ཡོན་ཏན་མངོན་པར་བསྒྲུབ་པ་དང༌། བསམ་ཏན་གྱི་དོན་ལ་མངོན་པར་སྦྱོར་བས་ན་བསམ་གཏན་ནོ། །དྲུག་པའི་མཚོན་བྱ་ནི། པྲ་ཛྙ་པ་ར་མི་ཏ་ཞེས་པ་སྟེ་དོན་དམ་པའི་བདེན་པ་ཤེས་པའི་དོན་གྱི་ནི་
ཤེས་རབ་བོ། མཚན་ཉིད་ནི་དོན་དམ་པའི་བློ་རབ་ཀྱི་མུ་མཐར་ཕྱིན་པའོ། །མཚན་གཞིའི་རབ་ཏུ་དབྱེ་བ་ནི། བདག་རྐྱེན་གྱི་དབང་གིས་དབྱེ་བ་སྟེ། ཐོས་པ་ཡིད་དང༌། བསམ་པ་ཡིད་དང་བསྒོམ་པའི་ཤེས་རབ་བོ། གཉིས་

པ་གྲངས་ངེས་པ་ལ་དགོས་པ་བསྒྲུབ་པ་ལ་ལྟོས་པའི་གྲངས་ངེས་པ་སྟེ། དང་པོ་གསུམ་གྱིས་མངོན་མཐོ་གྲུབ་ལ། ཕྱི་མ་གསུམ་གྱིས་ངེས་ལེགས་བསྒྲུབ་པ་དང༌། ཡང་བསླབ་པ་གསུམ་ལས་ཚུལ་ཁྲིམས་ཀྱི་བསླབ་པ་དང༌།
ཐ་མ་གཉིས་ཀྱིས་སེམས་དང་ཤེས་རབ་ཀྱི་བསླབ་པ་དང༌། བརྩོན་འགྲུས་ཀྱི་གཉིས་ཆར་ཀྱིས་གྲོགས་བྱེད་དོ། །ཡང་རང་གཞན་དོན་བྱེད་པ་ལ་བལྟོས་ནས་ཀྱང་སྟེ། དང་པོ་གསུམ་གྱིས་རང་དོན་དང༌། ཐ་མ་གཉིས་ཀྱི་
གཞན་དོན་དང༌། བརྩོན་འགྲུས་ཀྱིས་གཉིས་ཀའི་གྲོགས་བྱེད་པས་ན་དྲུག་ཏུ་གྲགས་ངེས་སོ། །གསུམ་པ་གོ་རིམ་ངེས་པ་ལ་ཚུལ་གསུམ་ལས་རྒྱུ་འབྲས་དོན་གྱི་གོ་རིམ་གྱི་དབང་དུ་བྱས་ན་སྦྱིན་པས་ལོངས་སྤྱོད་བསྡུས་པས་
འདོད་པ་ལ་དབེན་པའི་ཚུལ་ཁྲིམས་འབྱུང་ལ་དེས་གནོད་པ་ལས་ལོག་ནས་དགེ་སྦྱོང་དུ་བྱེད་པའི་ཆོས་བཞི་ལ་གནས་པས་བཟོད་པ་འབྱུང་ལ། དེ་ལྟར་བཟོད་པ་དང་ལྡན་པས་དགེ་བ་ལ་མངོན་པར་བསྒྲུབ་པའི་བརྩོན་
འགྲུས་འབྱུང་ལ། བརྩོན་པ་དང་ལྡན་པས་དམིགས་པ་ལ་སེམས་རྩེ་ཅིག་ཏུ་འཇོག་པའི་བསམ་གཏན་འབྱུང་ལ། དེ་ལྟར་སེམས་ཀུན་ཏུ་གནས་པ་ལས་ལྷག་མཐོང་བདག་མེད་རྟོག་པའི་ཤེས་རབ་འབྱུང་ངོ༌། །ཡང་སྦྱིན་པ་
བས་ཚུལ་ཁྲིམས་མཆོག་ཅེས་ཀྱིས་དམན་པ་དང༌། མཆོག་གི་རིམ་པའོ། །ཡང་སྦྱིན་པ་བས་ཚུལ་ཁྲིམས་ཕྲ་བ་ལ་སོགས་པས་ཕྲ་བ་དང་རགས་པའི་རིམ་པས་དེ་ལྟར་དུ་ངེས་པའོ། །ད་ནི་ཕ་རོལ་ཏུ་ཕྱིན་པ་དྲུག་ཇི་ལྟར་སྟོན་

།པའི་ཚུལ་དེ་ཉིད་དོ། །འདི་རྗེས་སུ་སོ་སོའི་གནས་སྐབས་སུ་ཡང་སྦྱར་རོ། །བཞི་པ་ཆོས་ཀྱི་རང་བཞིན་ལ་གཉིས་ཏེ། ཐེག་པ་ཆེན་པོའི་ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པ་དང༌།
དེ་ལྟར་བསླབས་པའི་འབྲས་བུ་བསྟན་པའོ། །དང་པོ་ལ་གསུམ་ལས། མདོར་བསྟན་དང༌། འབྲིང་དུ་བསྟན་པ། རྒྱས་པར་བཤད་པའོ། །མདོར་བསྟན་པ་ལ་གསུམ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་གང་
སྐ ཟག་ངོས་བཟུང་བ་ནི། ཚུལ་འདི་དག་གིས་བསྟན་པ་སྟེ། །གང་ལ་ཕ་རོལ་ཕྱིན་མཆོག་མི་དམིགས་ཤིང༌། །ཞེས་བྱ་བ་ལ་སོགས་པ་འདི་དག་གི་དབང་དུ་བྱས་ན་མགོན་པོ་བྱམས་པས་བཀའ་བརྒྱད་དུ་བསྡུས་ཏེ། དེ་ལས་
ཡང་ཉམས་སུ་ལེན་པའི་དབང་དུ་བྱས་ན། གཞི་དང་ལམ་དང་འབྲས་བུའི་ཚུལ་དུ་གཞི་ཤེས་པ་དང༌། ལམ་ཤེས་པ་དང༌། རྣམ་པ་ཐམས་ཅད་མཁྱེན་པ་ཉིད་ཀྱི་སྐབས་སུ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་དང༌། ཉམས་
སུ་བླང་བ་དང༌། གང་ཟག་གི་ཁྱད་པར་ལ་སོགས་པ་ཇི་སྙེད་པ་བསྟན་ཏོ། ལམ་དུ་སྦྱོར་བ་རྣམ་པ་བཞི་ལས། རྣམ་པ་ཀུན་མངོན་རྫོགས་དང༌། རྩེ་མོ་དང༌། མཐར་གྱིས་པ་དང༌། སྐད་ཅིག་མ་ལ་མངོན་པར་བྱང་ཆུབ་པའི་
སྐབས་ཀྱིས་ཉམས་སུ་བླང་བྱའི་ཆོས་ཇི་སྙེད་པ་བསྟན་པ་ལ། མཐར་ཐུག་ཏུ་ཆོས་ཀྱི་སྐུའི་སྐབས་སུ་འབྲས་བུ་རུ་བསྟན་པ་ཡིན་ཏེ། དེ་དག་ཀྱང་གང་ཞེ་ན། མངོན་པར་རྟོགས་པའི་བརྒྱན་ལས། ཤེས་རབ་ཕ་རོལ་ཕྱིན་པ་ནི

དངོས་པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་དང༌། །རྩེ་མོས་ཕྱིན་དང་མཐར་གྱིས་པ། །སྐད་ཅིག་མངོན་རྫོགས་བྱང་
ཆུབ། །ཆོས་ཀྱི་སྐུ་དང་དེ་རྣམས་བརྒྱད། །ཅེས་བྱ་བ་ཡིན་ནོ། །དེ་ལ་ཤེས་རབ་བསྒྲུབ་པའི་དགོས་པ་མཐར་ཐུག་པ་ནི། སེམས་བསྐྱེད་པ་ལ་སོགས་པ། རྒྱུ་དང་འབྲས་བུའི་རྣམ་པ་མཐའ་དག །ཡོངས་སུ་གཅོད་པའི་ངོ་བོ་
ཡིན་པས། རྣམ་པ་ཐམས་ཅད་མཁྱེན་པ་ཉིད་ཡིན་ནོ། །ཞེས་པ་བཤད་པ་ལྟར། སྐབས་འཕྲན་དུ་ཕྱེ་བ་འདི་དག་གིས་ཀྱང་བསྟན་ཏེ། །སེམས་བསྐྱེད་པ་དང་གདམ་ངག་དང་། །ངེས་འབྱེད་ཡན་ལག་རྣམ་བཞི་དང༌། །སྒྲུབ་
32
པ་ཡི་ནི་བརྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང༌། །དམིགས་པ་དག་དང་ཆེད་དང་ནི། །གོ་ཆ་འཇུག་པའི་བྱ་བ་དང༌། །ཚོགས་ནི་ངེས་པར་འབྱུང་བཅས་རྣམས། །ཐུབ་པས་རྣམ་ཀུན་མཁྱེན་པ་ཉིད། །ཞེས་པ་
འདི་དག་གི་དོན་ཤེས་རབ་ཀྱི་ཕ་རོལ་ཏུ་ཕྱིན་པ་ལས་རྒྱས་པར་བཤད་མོད་ཀྱི། འདིར་ནི། བཅོམ་ལྡན་འདས་ཉིད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་མངོན་པར་རྟོགས་པ་དག་བསྡུས་ནས་བསྟན་པའི་ཕྱིར། འདི་དག་
ཞོར་ལ་ཚང་ངོ་ཞེས་གསུངས་ལ། སོ་སོར་དབྱེ་སྟེ་རྒྱས་པར་བཤད་པ་ནི་མ་ཡིན་ནོ། །དེ་ལ་གང་ལ་ཤེས་རབ་ཞེས་པ་ལ་སོགས་པ་སྨོས་ནས། བྱང་ཆུབ་སེམས་དཔའ་གང་ལ་སྤྱད་པའི་ལ་ཤེས་རབ་ཀྱི་ཕ་རོལ་ཏུ་ཕྱིན་པ་

།མཆོག་སྣང་བ་དང་བདེན་པ་གཉིས་སུ་མི་དམིགས་ཤིང༌། དེ་ལ་སོགས་ཏེ་སྤྱོད་པ་པོ་བྱང་ཆུབ་སེམས་དཔའ་ཉིད་ཀྱང་མི་དམིགས་ཤིང༌། དེས་མཚོན་པའི་བྱང་ཆུབ་ཀྱི་སེམས་ཉིད་ཀྱང་མི་
དམིགས་སོ། །ཞེས་བཤད་པ་པོ་ལ་ཉན་པ་པོས། དེས་སྐད་ཐོས་ན་དེའི་དོན་མི་གོ་བའི་དམིགས་པ་མེད་ཅིང་ཐ་དད་མི་དམིགས་པ་ལ་མི་སྐྲག་པའི་བློ་དང་ལྡན་པའི་བྱང་ཆུབ་སེམས་དཔའ་འདི་ནི། དུས་གསུམ་གྱི་བདེ་བར་
གཤེགས་པ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའོ། །བར་པ་ལ་གསུམ་ལས། མི་དམིགས་པས་བྱང་ཆུབ་ཐོབ། སྐྱེ་མེད་རྟོགས་པས་ལུང་བསྟན་ཐོབ་པ། ཤེས་བྱའི་ལུས་ཤེས་པས་ལམ་ལ་སྤྱོད་པ་ཐོབ་པ།
ཐོག་མ་གཉིས་ལས། ཡུལ་མི་དམིགས་པས་ཐོབ་པ་ནི། གཟུགས་མེད་ཞེས་པ་ནས། ཤེས་རབ་གནས་ཞེས་པའི་བར། འདི་ཡང་དག་པར་ན་ཕུང་པོ་ལྔ་པོ་སྣང་བདེན་གྱི་ཁ་དོག་དང་དབྱིབས་ཀྱི་གཟུགས་སུ་གྲུབ་པ་མེད་
ཅིང་དེ་བཞིན་དུ་ཚོར་བ་ཡང་མེད་ཅིང་ཉམས་སུ་མྱོང་བ་དང་མཚན་མར་འཛིན་པའི་འདུ་ཤེས་དང༌། མངོན་པར་འདུ་བྱེད་པའི་སེམས་པ་མེད་པའི་ཤེས་རབ་ལས་སྤྱོད་པའི་བྱང་ཆུབ་སེམས་དཔའ་དེ་ལ། རྣམ་པར་ཤེས་པ་
བདེན་པའི་གནས་ནི་རྡུལ་ཕྲ་རབ་ཙམ་ཡང་ཡོད་པ་མ་ཡིན་ཞིང༌། དེ་བཞིན་དུ་ཀུན་ནས་ཉོན་མོངས་པ་འཁོར་བའི་ཆོས་དང༌། རྣམ་བྱང་མྱ་ངན་ལས་འདས་པའི་ཆོས་དེ་ཀུན་ལ་མི་གནས་པས། དོན་དམ་པ་ལ་གནས་པ་མེད་

པར་སྤྱོད་པ་ལ་དེ་ལྟར་ཆོས་ཐམས་ཅད་ཡོངས་སུ་བཟུང་བ་མེད་པའི་ཏིང་ངེ་འཛིན་ལ་སྤྱོད་པའི་ས་བདེ་བར་གཤེགས་པ་རྣམས་ཀྱིས་བྱང་ཆུབ་ཐོབ་པའོ། །དཔེར་ན་ཚུལ་ཇི་ལྟར་སྔར་བྱུང་བའི་དུས་སུ་ཀུན་ཏུ་རྒྱུ་བ་བཟོ་
སྦྱངས་ཤེས་པ་ཡིས། སྔར་འདོད་པའི་འདོད་ཆགས་དང་བྲལ་ཡང༌། དྲི་བཅས་ཀྱི་ཐར་པ་མ་ཐོབ་པ་ལ་སྟོང་ཉིད་བཤད་པའི་བློས། དམིགས་མེད་ཕུང་པོ་ཤེས་པའི་ཤེས་རབ་ཀྱི་ཡུལ་རྣམ་པར་འཇིག་པ་ཅིར་ཡང་མི་མཐོང་
བ་འབྱུང་བ་ལྟར་དུ། བྱང་ཆུབ་སེམས་དཔའ་གང་ལ་ལ་ཞིག་གིས་ཀུན་ཏུ་རྒྱུ་བ་ཞིག་དེ་ལྟར་ཉོན་མོངས་ཀྱི་ཆོས་མི་དམིགས་པར་ཤེས་པ་ཡང་ཡིན་ལ། ཉན་ཐོས་ལྟར་ན་མྱ་ངན་ལས་འདས་པ་ཡང་ཡིན་ལ། དེ་ལ་མི་རེག་པ་
དེ་ནི་ཤེས་རབ་ལ་གནས་པའོ། །གཉིས་པ་ཡུལ་ཅན་མི་དམིགས་པས་ཐོབ་པ་ནི། ཡང་འདི་ཤེས་རབ་འདི་ནི་ཤེས་པ་ནས། བྱང་ཆུབ་ཉེ་བ་ཡིན་ཞེས་པའི་བར་ལ། ཡང་འདི་བྱང་ཆུབ་སེམས་དཔའ་སྤྱད་བྱའི་ཤེས་རབ་ཀྱི་ཕ་
རོལ་ཏུ་ཕྱིན་པ་འདི་ནི་སུའི་ཡིན་ངོ་བོ་ནི་གང་ཡིན། གང་ཟག་སུ་ཡིན། ཡུལ་གང་ལས་བྱུང་བ་ཡིན་ཞེས་རིག་པས་ཉོན་མོངས་པ་འཁོར་བ་པའི་ཆོས་དང༌། རྣམ་པར་བྱང་བ་མྱ་ངན་འདས་ཀྱི་ཆོས་འདི་དག་ཐམས་ཅད་སྟོང་
པར་རྟོགས་ལ། དེ་ལྟར་ཉེ་བར་བརྟགས་ནས་ཐེག་པ་ཆེན་པོའི་ཆོས་ཉན་པ་དང་བསྒོམས་པ་ལ་སོགས་པ་ལ་ཞུམ་པ་མེད་ཅིང་འཇིགས་ཤིང་སྐྲག་པ་ཡང་མེད་པའི་བྱང་ཆུབ་སེམས་དཔས་དེ་ནི་བླ་ན་མེད་པའི་བྱང་ཆུབ་ཉིད་

།དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཉེ་བ་ཡིན་ནོ། །ཡང་གཉིས་པ་ལུང་བསྟན་ཐོབ་པ་ལ་ཡང་གཉིས་ལས། བཟློག་པ་ནི་གལ་ཏེ་མི་ཤེས་བཞིན་དུ་ཞེས་པ་ནས། དད་མ་ཡིན་ཞེས་པའི་
བར་གྱིས། གལ་ཏེ་ཡང་ཆོས་རྣམས་ཀྱི་ཆོས་ཉིད་ཇི་ལྟ་བ་དེ་མི་ཤེས་བཞིན་དུ་གཟུགས་སུ་བདེན་པར་འདུ་ཤེས་ཤིང༌། དེ་བཞིན་དུ་ཚོར་བ་དང་སེམས་དཔའ་དང་རྣམ་པར་ཤེས་པ་སྟེ་ཕུང་པོ་ལྔ་པོར་སྤྱོད་པར་བྱེད་ན། ཡང་
མ མཚན་མ་ལ་སྤྱོད་པ་སྟེ། སྐྱེ་བ་མེད་པའི་གནས་ལ་དད་མ་ཡིན། དེ་བཞིན་དུ་ཕུང་པོ་ལྔ་པོ་འདི་དག་བཀག་པའི་སྟོང་པ་རང་དངོས་སུ་གྱུར་པར་འདོད་པའི་བྱང་ཆུབ་སེམས་དཔའ་དེ་ནི། དགག་བྱ་དང་དགག་ཆོས་ཀྱི་མཚན་
མ་ལ་སྤྱོད་པ་ཡིན་གྱིས རང་བཞིན་སྐྱེ་བ་མེད་པའི་གནས་ལ་དད་པ་མ་ཡིན་ནོ། །གཉིས་པ་ནི་ཡང་དག་པ་ནི་གང་ཟག་གི་གཟུགས་མིན་ཞེས་པ་ནས། ལུང་བསྟན་ཡིན་ཞེས་བྱ་བའི་བར་འདི་ལ། འོན་ཀྱང༌། གང་ཞིག་
དོན་དམ་པར་གཟུགས་སྣང་བདེན་དུ་སྤྱོད་པ་མིན་ཞིང༌། དེ་བཞིན་དུ་ཚོར་བ་ཡང་མིན། འདུ་ཤེས་ལ་ཡང་མ་ཡིན་སེམས་དཔའང་མིན། རྣམ་པར་ཤེས་པ་ལ་སྣང་བདེན་དུ་མི་སྤྱོད་པར། ཅི་ལ་ཡང་གནས་པ་མེད་པར་སྤྱོད་
པ་དེ་ནི་བདག་སྤྱོད་ཞེས་བྱ་བ་དང༌། མི་སྤྱོད་ཅེས་བྱ་བར་མི་གནས་པར་ཤེས་པའི་ཤེས་རབ་བརྟན་པོའི་ཕྱིར་རོ། །དེས་ནི་སྐྱེ་བ་མེད་པའི་དོན་མཆོག་ཀྱང་ཐོབ་ལ། བློ་དང་ལྡན་པས་དཔའ་བར་འགྲོ་བ་ལ་སོགས་པའི་ཏིང་་

ངེ་འཛིན་ཡང་ཐོབ་པར་འགྱུར་ཞིང༌། ཞི་བའི་མཆོག་ལ་རེག་པས་དོན་དམ་པར་ཤེས་རབ་ལ་རྣམ་པར་སྤྱོད་དོ། །དེ་ལྟར་དུ་སྤྱོད་པའི་བྱང་ཆུབ་སེམས་དཔའ་གང་ཞིག་དེ་ལྟར་འདིར་བདག་ཏིང་ངེ་འཛིན་དུ་འཛིན་པ་ཞི་
བར་གནས་པ། དེ་ལ་ནི་སྔོན་གྱི་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཀྱི་བྱང་ཆུབ་ཏུ་ལུང་བསྟན་པ་ཡིན་ནོ། །གསུམ་པ་ཤེས་བྱའི་ལུས་ཤེས་པ་ལ་གཉིས་ལས། དོན་དམ་གཉིས་མེད་དུ་ཤེས་པ་ནི
བདག་ནི་ཞེས་པ་ནས། ངེས་པར་འབྱུང་ཞེས་པའི་བར་གྱི་དོན་འདི་ལ། བདག་ནི་ཆོས་ཉིད་ལ་མཉམ་པར་བཞག་པ་ཡིན་ནོ། །ཅེས་པའང་ད་ནི་དེ་ལས་ལངས་སོ་ཞེས་རློམ་སེམས་མེད་དོ། །དེ་ཅིའི་ཕྱི་ཞེ་ན། དེས་ཉོན་
མོངས་པ་འཁོར་བའི་ཆོས་དང༌། རྣམ་བྱང་མྱ་ངན་ལས་འདས་པའི་ཆོས་གཉིས་ཀྱང་འདི་ནི་འཁོར་བ་འདི་ནི་མྱ་ངན་ལས་འདས་པ་ཞེས་བརྗོད་དུ་མེད་ཅིང་བསྒོམ་བྱ་བསྒོམ་བྱེད་ལ་སོགས་པའི་ཆོས་ཀྱི་རང་བཞིན་སྟོང་པ་
ཉིད་དུ་ཡོངས་སུ་ཤེས་པའི་ཕྱིར། དམན་པ་དང་རློམ་སེམས་མེད་པའི་ཚུལ་དེ་ལྟར་སྤྱོད་ན་བདེ་བར་གཤེགས་པ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཡིན་ནོ། །དེ་ལྟར་སྤྱོད་པའི་བྱང་ཆུབ་སེམས་དཔའ་ནི།
ཅི་ལ་ཡང་སྤྱོད་པ་མེད་པ་དེ་ཉིད་བྱང་ཆུབ་སེམས་དཔའི་སྤྱོད་པ་ཡིན་པར་རབ་ཏུ་ཤེས་པའི་ཕྱིར། ཆོས་གང་ལ་སྤྱོད་པའི་ཆོས་དེ་ཡང༌། སྣང་བདེན་དམིགས་པ་ཅན་དུ་མི་འགྱུར་ཏེ། དམིགས་པ་མེད་པ་འདི་ནི་ཤེས་རབ་

།ཀྱི་ཕ་རོལ་ཏུ་ཕྱིན་པ་མཆོག་གི་དོན་ལ་སྤྱོད་པ་ཡིན་ནོ། སྤྱིར་ནི་ཉོན་མོངས་དང༌། རྣམ་བྱང་གི་ཆོས་གང་ཞིག་ཡང་དག་པར་ཡོད་པ་མ་ཡིན་པ་དེ་ནི། ཐ་སྙད་དུ་མེད་ཅེས་བྱ་བ་ལ་ཡང་
འཇུག་པ་དེ་ལྟར། བྱིས་པ་སོ་སོའི་སྐྱེ་བོ་རྣམས་ཀྱིས་དེ་ལ་རྟོག་པས་བརྟགས་ནས་ཡོད་པ་དང་མེད་པར་ཕྱེ་ཞིང༌། ཞན་པར་བྱེད་པ་ལ་ཡང་དག་པར་ན་ཡོད་པ་དང་མེད་པར་བརྟགས་པ་འདི་གཉིས་ཀ་ཡེ་ནས་མེད་པའི་
མ
ཆོས་ཉིད་ཡིན་ཏེ། ཡིན་པ་ལ་ཡང་ཡིན་པའི་ལུགས་ལྟར་དུ་བྱང་ཆུབ་སེམས་དཔའ་གང་ཞིག་གིས་ཡང་དག་པར་ཤེས་རབ་ཀྱི་ཕ་རོལ་ཏུ་ཕྱིན་པ་འདི། ཡོད་པའི་མཐའ་དང་། མེད་པའི་མཐའ་གཉིས་ཀ་ལས་འདས་པའི་ཆོས་
འདི་བདག་གིས་ཤེས་པ་འདི་འཁོར་བ་ལས་ངེས་པར་འབྱུང་བར་འགྱུར་རོ། །གཉིས་པ་ཀུན་རྫོབ་སྒྱུ་མར་ཤེས་པ་ནི། གང་འདིར་ཕུང་པོ་ལྔ་དག་ཞེས་པ་ནས། སྤྱོད་པ་འདི་ཞེས་པའི་བར་ལ། ཡང་གང་ཞིག་ཀུན་རྫོབ་
འདིར་ཕུང་པོ་ལྔ་པོ་འདི་དག་ཀྱང་སྒྱུ་མའི་སྐྱེས་བུ་དང་སྨིག་སྒྱུ་ཆུ་བུར་ལ་སོགས་ཏེ་སྒྱུ་མའི་དཔེ་བཅུ་གཉིས་དང་འདྲ་བར་ཤེས་ཤིང་། སྒྱུ་མའི་སྐྱེས་བུ་ནི་གཞན་རྫུན་པ་དང༌། ཉེར་ལེན་གྱི་ཕུང་པོ་ནི་བདེན་ནོ་ཞེས་གཞན་དུ་
ཐ་དད་པར་ནི་བྱེད་ལ། དེ་བཞིན་དུ་ཡོད་མེད་དང་རྟག་ཆད་ལ་སོགས་པ་སྣ་ཚོགས་པ་སྣང་བ་དང་བདེན་པར་འཛིན་པའི་འདུ་ཤེས་དང་བྲལ་ཞིང༌། ཉེ་བར་ཞི་བའི་དོན་ལ་སྤྱོད་པ་འདི་ནི། དོན་གནས་ལུགས་ཤེས་རབ་ཀྱི་

ཕ་རོལ་ཏུ་ཕྱིན་པའི་མཆོག་འདི་ཉིད་ལ་སྤྱོད་པ་ཡིན་ནོ། །གང་ཟག་དང་ཆོས་ཀྱི་དབྱེ་བ་ལའངགསུམ། ལས་དང་པོ་གང་ཟག་གི་དབྱེ་བ་ལའང་གསུམ། གང་ཟག་དེ་ཡོངས་སུ་འཛིན་པ་ལ་ལྟོས་པ་ནི། དགེ་བའི་བཤེས་དང་
ལྡན་ཞིང་ཞེས་པ་ནས། ཆུས་རེག་ཞིག་པར་བཞིན་ཞེས་པའི་བར་ལ། དེ་ཅི་སྟེ་ཞེ་ན། ཡུན་རིང་དུ་གྲོགས་ཐེག་ཆེན་གྱི་དགེ་བའི་བཤེས་གཉེན་བསྟེན་པ་དང་ལྡན་ཞིང༌། རང་གི་ལྷག་མཐོང་དང་ལྡན་པར་གྱུར་པ། དེ་ལྟར་
ཤེས་པའི་བྱང་ཆུབ་སེམས་དཔའ་དེ་ནི་རྒྱལ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ཡོངས་སུ་ཐོས་ནས་སྐྲག་པ་ཡོངས་སུ་མེད་པར་གྱུར་ཏེ། ཡང་གང་ལ་ལ་རྒྱུ་དེ་གཉིས་དང་བྲལ་བ་ཞིག་སྡིག་པའི་གྲོགས་པོ་དང་
ལྡན་པ་དང༌། རང་གི་བློ་ཞན་པས་འདྲེན་པ་གཞན་གྱི་དྲིང་ལ་འཇོག་པ་དེ་ཉམས་སླ་བས། དཔེར་ན་དེ་ཉིད་སྣོད་སོ་མ་བཏང་པ་ལ་ཆུས་རེག་མ་ཐག་ཏུ་ཞིག་པ་བཞིན་དུ་མྱུར་དུ་ཉམས་པར་འགྱུར་རོ། །གཉིས་པ་ལ་གསུམ་
ལས། དང་པོ་བྱང་ཆུབ་སེམས་དཔའ་ནི། ཅི་ཕྱིར་འདི་ནི་ཞེས་པ་ནས། མིང་འདི་ཐོབ་པོ་ཞེས་པའི་བར་ལ། རྒྱུ་མཚན་ཅིའི་ཕྱིར་ཆོས་གཉིས་དང་ལྡན་པ་འདི་ནི་བྱང་ཆུབ་སེམས་དཔའ་ཞེས་བྱ་སྟེ། རང་གི་ཞེན་པ་དང་ཆགས་
པ་རྣམ་པར་གཅོད་པར་བྱེད་ཅིང། ཕྱི་ནང་གི་དངོས་པོ་ཀུན་ལ་ཆགས་པ་ཟད་པར་འདོད་པ་དེ་དགོས་པ་ཅི་སྟེ་ཞེ་ན། རྒྱལ་བ་སངས་རྒྱས་རྣམས་ཀྱི་བྱང་ཆུབ་ཆོས་ཀྱི་སྐུ་དེ་ཆགས་པ་དང་ཞེན་པ་མེད་པར་གྱུར་པ་ལ་རེག་ཅིང་

། ཐོབ་པའི་ཕྱིར་རོ། །དེས་ན་འདི་ནི་བྱང་ཆུབ་སེམས་དཔའ་ཞེས་བྱ་བའི་མིང་འཐོབ་པའོ། །གཉིས་པ་སེམས་དཔའ་ཆེན་པོ་ནི། ཅི་ཕྱིར་དེ་ནི་ཞེས་པ་ནས་བཟུང་སྟེ། རབ་ཏུ་བརྗོད་ཞེས་
པའི་བར་ལ། ཡང་རྒྱུ་མཚན་ཅིའི་ཕྱིར་ན་གཉིས་ལྡན་གྱི་གང་ཟག་དེ་ནི་སེམས་དཔའ་ཆེན་པོ་ཞེས་བྱ་བ་ཡིན་ཏེ། སེམས་ཅན་གྱི་སྡེ་ཆེན་པོ་དང་ཁམས་དང་སྐྱེ་མཆེད་ཅན་ལ་སོགས་པ་རྣམས་མང་པོའི་མཆོག་ཏུ་གྱུར་པ་
སེམས་བསྐྱེད་རྣམ་པ་གཉིས་དང་ལྡན་པ་དང༌། སེམས་ཅན་གྱི་ཁམས་ཀྱི་ལྟ་བའི་རྣམ་པ་ཆེན་པོ་བདག་དང་བདག་གི་བར་ཞེན་པ་དེ་གཅོད་པ་སྟེ། རྒྱུ་མཚན་དེའི་ཕྱིར་གང་ཟག་དེ་ལ་སེམས་དཔའ་ཆེན་པོ་ཞེས་པ་ནི་རབ་ཏུ་
བརྗོད་དོ། །ཡང་རང་གི་ཕ་རོལ་ཏུ་ཕྱིན་པ་དྲུག་གི་ཚོགས་རྫོགས་པ་ནི་སྦྱིན་པ་གཏོང་བ་ཆེ་བ་དང་བློ་ཆེ་བ་དང༌། ཤེས་རབ་དང་ལྡན་པ་དང༌། མཐུ་ཆེ་བ་ནི་འཆལ་པ་དང་ཁོང་ཁྲོ་བ་དང་ལེ་ལོ་དང་གཡེང་བའི་དཔུང་
འཇོམས་པ་ལ་དཔའ་བས་ན་ཚུལ་ཁྲིམས་ལ་སོགས་པ་བཞི་དང་ལྡན་པ་དང༌། ཡང་དུས་གསུམ་གྱི་རྒྱལ་བ་རྣམས་ཀྱི་ལམ་ཐེག་པ་ཆེན་པོ་མཆོག་ཤེས་རབ་སྙིང་རྗེ་དང་ཐབས་དང་ལྡན་པ་ལ་ཞུགས་པ་དང༌། གོ་ཆ་ཆེན་པོ་
བགོས་ཤིང་བདུད་ཀྱི་བར་དུ་གཅོད་པའི་རྒྱུ་འདུལ་དང་ལྡན་པ་སྟེ། དེའི་ཕྱིར་ན་བྱང་ཆུཔ་སེམས་དཔའ་ཆེན་པོ་ཞེས་བྱ་བར་རབ་ཏུ་བརྗོད་དོ། །གསུམ་པ་གོ་ཆ་བགོས་པ་ནི། དཔེར་ན་སྒྱུ་མ་མཁན་གྱིས་ཞེས་པ་ནས། གོ་ཆ་

མཆོག་ཞེས་པའི་བར་ལ། ཡང་བསྒྲལ་བྱ་སེམས་ཅན་གྱི་ཉེས་སྤྱོད་ཀྱིས་མི་འཇིགས་པའི་དཔེ་ནི། དཔེར་ན་སྒྱུ་མ་མཁན་གྱིས་ལམ་པོ་ཆེའི་བཞི་མདོར་སྐྱེ་བོའི་ཚོགས་ཆེན་པོ་སྤྲུལ་པར་བྱས་ཏེ། སྒྱུ་མས་སྤྲུལ་པའི་སྐྱེ་བོ་ཕལ་
པོ་ཆེ་གཅིག་གིས་ཅིག་གི་མགོ་མང་པོ་བརྒྱ་འམ་སྟོང་ངམ་བྱེ་བ་ལ་སོགས་པ་ཇི་སྙེད་ཅིག་གཅོད་པར་བྱེད་པའི་ཚོགས་རྣམ་པར་སྤྲུལ་ཀྱང༌། སྒྱུ་མའི་སྐྱེས་བུ་དེ་དག་བསད་བྱ་དང་གསོད་བྱེད་དེ་དག་ལ་བསད་བྱའི་རྣམ་པར་
རྟོག་པ་དང༌། སྡིག་པ་མེད་པ་ཅི་འདྲ་བ་དེ་བཞིན་དུ་བྱང་ཆུབ་སེམས་དཔས་ཀྱང་། འགྲོ་བ་ཀུན་སྒྱུ་མ་ལས་སྤྲུལ་པ་དང་འདྲ་བར་ཤེས་པས་དོན་བྱེད་པ་དེ་ལ་འཇིགས་ཤིང་སྐྲག་པ་མེད་དོ། །དེ་ལྟར་སེམས་ཅན་སྒྱུ་མ་འདྲ་ན་
བཅིང་པ་དགྲོལ་བ་མི་འཐོབ་ཞེ་ན། ཡང་དག་པར་བཅིང་གྲོལ་མེད་པ་ཁོ་ན་སྟེ། གཟུགས་དང་དེ་བཞིན་དུ་འདུ་ཤེས་དང༌། ཚོར་བ་དང་སེམས་དཔའ་དང༌། རྣམ་པར་ཤེས་པ་ལ་རང་བཞིན་མེད་པས་མ་བཅིངས་པ་ཡིན་པ་
ལ༑ དེ་ལ་གྲོལ་རྒྱུ་མེད་པས་མ་གྲོལ་བ་སྟེ། ཡེ་ནས་ཡོད་པ་མ་ཡིན་ཏེ་ཁྱད་པར་གྱི་གཞི་གང་ཡང་མ་གྲུབ་པ་ལ་ཁྱད་པར་གྱི་ཆོས་མ་གྲུབ་པའི་ཕྱིར། དོན་དམ་པར་དེ་ལྟར་རྟོགས་ནས་ཐ་སྙད་དུ་བྱང་ཆུབ་བསྒྲུབ་པ་ལ་འཇུག་
པ་ལྟར་སྣང་བ་ཞུམ་པའི་སེམས་མེད་ན་འདི་ནི་ཐེག་པ་ཆེན་པོའི་གང་ཟག་དམ་པ་རྣམས་ཀྱི་གོ་ཆ་མཆོག་བགོས་པ་ཡིན་ནོ། །ཆོས་ཀྱི་དབྱེ་བ་ལ་གཉིས་ལས། ཐེག་པ་ཆེན་པོའི་སྒྲ་དོན་དང་ཤེས་རབ་ཀྱི་སྒྲ་དོན་ནོ། །དང་པོ་

།ལ་གཉིས་ལས་ཐ་སྙད་དུ་སྤོང་བའི་ཚུལ་ལོ། །ཅི་ཕྱིར་འདི་ནི་ཞེས་པ་ནས། ཐེག་པའི་མཆོག་ཤེས་པའི་བར་ལ་ཅིའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་བྱང་ཆུབ་སེམས་དཔའ་
རྣམས་ཀྱི་ལམ་གྱི་ཐེག་པ་ཆེན་པོ་ཞེས་བྱ་ཞེ་ན། སྣང་བདེན་དུ་མི་དམིགས་པ་དེ་ལ་བྱང་ཆུབ་སེམས་དཔའ་གང་ཞིག་ཞོན་ནས། སེམས་ཅན་ཐམས་ཅད་མི་གནས་པའི་མྱ་ངན་ལས་འདའ་བའི་ཕྱིར་ཡང་ཐེག་པ་ཆེན་པོ་འདི་
སྐ
ནི་ཀུན་ལ་ཁྱབ་ཅིང་ངོས་བཟུང་མེད་པས་ནམ་མཁའ་དང་འདྲ་ལ། འདིར་ཞུགས་པས་ཉམས་དགའ་བས་ལྷའི་གཞལ་མེད་ཁང་ཆེན་དང་འདྲ་བ་སྟེ། ལམ་ཟག་པ་མེད་པས་དགའ་བ་འདུས་མ་བྱས་པ། སྐྱིད་པ་ཆོས་སྐུ་ཐོབ་
པར་བྱེད་པ། བདེ་བ་མངོན་པར་ཐོབ་པར་བྱེད་པས་ན་འདིར་ཐེག་པའི་ནང་ནས་མཆོག་ཡིན་ནོ། །གཉིས་པ་དོན་དམ་པར་མེད་པའི་ཚུལ་ནི་གང་ཞིག་ཞོན་ནས་ཞེས་བྱ་བ་ནས། སྤྱོད་པ་ཡིན་ཞེས་བྱ་བའི་བར་ལ། ཡང་འདི་
ལ་བརྟེན་ནས་མྱ་ངན་ལས་འདས་པར་འགྲོ་ཞེས་བྱས་ཀྱང་ཡང་དག་པའི་ལམ་གང་ཞིག་ལ་ཞོན་ནས་འགྲོ་བས་འབྲས་བུའི་ཕྱོགས་སུ་འགྲོ་བ་དང་འགྲོ་བྱེད་དམིགས་སུ་མེད་པ་ལྟ་བུར། མྱ་ངན་ལས་འདས་པར་འགྲོ་ཞེས་བྱ་
བར་གསུངས་པ་ཙམ་ཡིན་གྱིས། ཡང་དག་པར་འགྲོ་བ་མི་དམིགས་པའོ། །དཔེར་ན་འགྲོ་ས་མེད་ལ་འགྲོ་བའི་བརྡའ་བྱས་པ་དེ་མི་ཤི་ནས་སོང་ཞེས་བྱས་ཀྱང་དེའི་འགྲོ་རྒྱུ་མེད་པ་བཞིན་དུ་དེས་མཚོན་དེ་གང་ཟག་དེ་ནི་མྱ་

ངན་ལས་འདས་ནས་སོང་ཞེས་བརྡའ་རབ་ཏུ་བརྗོད་པ་ཙམ་ཡིན་ནོ། གཞན་ཡང་འགྲོ་བ་པོ་བྱང་ཆུབ་སེམས་དཔའ་དེ་ལ་སྔོན་གྱི་མཐའ་སྟེ། འདས་པ་དང༌། ཕྱི་མའི་མཐའ་མ་འོངས་པ་དང༌།།ད་ལྟར་བྱུང་ངབར་
ཀྱང་སྣང་བདེན་གཉིས་སུ་མི་དམིགས་པས་དུས་གསུམ་གྱི་ས་དག་པ་སྟེ་གང་དག་དུས་གསུམ་གྱི་སྟོང་པར་རྟོགས་པ་དེ་ནི། འདུས་མ་བྱས་ཡིན་པ་ལ་ནི་དོན་གྱི་སྤྲོས་པ་མེད་པ་སྤྱོད་དོ། །མི་དམིགས་པར་སྤྱོད་པ་འདི་ནི་
ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །ཤེས་རབ་ཀྱི་སྒྲ་དོན་ལ་གསུམ་ལས། གྲོགས་སྙིང་རྗེས་ཟིན་པ་ནི། བྱང་ཆུབ་སེམས་མཁས་ཞེས་པ་ནས། སྤྱོད་མ་ཡིན་ཞེས་པའི་ཁར་ལ། ཡང་སྤྱོད་པ་པོ་བྱང་
ཆུབ་སེམས་དཔའ་སྦྱངས་པའི་ལས་འཕྲོ་དང་ལྡན་པས་མཁས་པར་རིག་པས་མཉམ་བཞག་གང་གི་དུས་ཀྱི་ཚེ་ན་ཡུལ་ཅིར་ཡང་མ་གྲུབ་པ་ལ། བློས་ཀྱང་ཅིར་ཡང་ཡིད་ལ་མི་བྱེད་པའི་ཚུལ་གྱིས་སྐྱེ་མེད་རྣམ་པར་བསམས་་
ཏེ༑ འདི་ཁོ་ན་ལྟར་སྤྱོད་པར་བྱེད་ཅིང་རྗེས་ཐོབ་ཏུ་དེ་ལྟར་མ་རྟོགས་པའི་སེམས་ཅན་ལ་དམིགས་པ་མེད་པའི་སྙིང་རྗེ་ཆེན་པོ་བསྐྱེད་ཀྱང་དམིགས་ཡུལ་དུ་སྣང་བའི་སེམས་བདེན་པ་ཅན་གྱི་འདུ་ཤེས་མེད་པ་དེའི་ཚེ་བྱང་
ཆུབ་སེམས་དཔའ་འདི་ནི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །གལ་ཏེ་དེ་ལས་བཟློག་ཏེ་དོན་བྱ་བའི་ཡུལ་སེམས་ཅན་བདེན་པའི་འདུ་ཤེས་ཤིང་། དོན་བྱ་དགོས་པའི་རྒྱུ་མཚན་སྡུག་བསྔལ་

།བདེན་པའི་འདུ་ཤེས་བསྐྱེད་དེ་འགྲོ་བ་སེམས་ཅན་འདི་རྣམས་ཀྱི་དོན་བྱ་དགོས་སྙམ་པ་དང༌། སྡུག་བསྔལ་འདི་དག་སྤང་བར་བྱའོ་སྙམ་ཞིང་བདག་གིས་དོན་བྱས་དགོས་སྙམ་པ་སྟེ། དེ་
ལྟར་བྱེད་པ་པོ་བདག་དང་ཤེས་བྱའི་ཡུལ་སེམས་ཅན་དང་ངོ་བོའི་སྡུག་བསྔལ་ལ་སོགས་པ་འཁོར་གསུམ་ཡོངས་སུ་རྟོག་པའི་བྱང་ཆུབ་སེམས་དཔའ་དེ་ལྟ་བུ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་མ་ཡིན་
ནོ༑ །གཉིས་པ་ཡུལ་མཉམ་ཉིད་དུ་ཤེས་པ་ནི། བདག་ཅི་འདྲ་ཞེས་པ་ནས། སྤྱོད་པ་ཡིན་ཞེས་པའི་བར་ལ། འོན་ཏེ་བདག་ཅི་འདྲ་བར་དེ་དང་འདྲ་བར་སེམས་ཅན་ཐམས་ཅད་ཀྱི་བདག་ཀྱང་མེད་པར་ཤེས་ལ། སེམས་
97
a ཅན་ཐམས་ཅད་ཀྱི་བདག་ཅི་འདྲ་དེ་ལྟར་གཟུགས་ལ་སོགས་པ་རྣམས་ཀྱི་ཆོས་ཀུན་ཀྱང་དེ་འདྲར་ཤེས་ནས། བཀག་ཆོས་འདུས་བྱས་པ་སྐྱེ་བ་མེད་པ་དང༌། སྐྱེ་བའི་ཆོས་གཉིས་ཀ་སྣང་བ་དང་བདེན་པར་མི་རྟོགས་པ་འདི་ ིི
ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །གསུམ་པ་འབྲས་བུ་དམ་པ་ཐོབ་པ་ནི། འཇིག་རྟེན་དག་ན་ཞེས་པ་ནས། ཕ་རོལ་ཏུ་ཕྱིན་པ་ཞེས་བྱ་བའི་བར་གྱིས་འཇིག་རྟེན་དག་ན་ཉོན་མོངས་འཁོར་བའི་
ཆོས་དང༌། རྣམ་བྱང་མྱ་ངན་ལས་འདས་པ་དང་གཉིས་ལ་སོགས་པའི་ཆོས་ཀྱི་མིང་ཇི་སྙེད་ཅིག་ཡོངས་སུ་བརྗོད་པ་ཀུན་ལ་འདུས་བྱས་སྐྱེ་བ་དང་ནི་ཡང་དག་པར་འདས་པ་སྟེ། དགག་པ་སྤངས་ནས་རང་བྱུང་གི་ཡེ་ཤེས་སྐྱེ་

དེ་མེད་པའི་དམ་པ་དེ་ལས་ལྷག་བཅས་གཞལ་དུ་མེད་པ་དེ་ཐོབ་པ་དེ་ཕྱིར་དབྱིངས་དང་ཡེ་ཤེས་ལ་འགག་པ་མེད་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ཅེས་བྱའོ། གང་ཟག་དང་ཆོས་ཀྱི་དོན་བསྡུས་པ་ནི། བྱང་
ཆུབ་སེམས་དཔའ་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་ལ། བྱང་ཆུབ་སེམས་དཔའ་གང་ཞིག་ཟབ་མོའི་དོན་ལ་རྨོངས་པ་དང༌། དེས་བསྐྱེད་པའི་དགོས་པ་སྟེ་ཐེ་ཚོམ་མེད་པ་ཇི་ལྟར་གནས་པ་ལྟར། དེ་ལྟར་
སྤྱོད་པའི་བློ་ཤེས་རབ་དང་ལྡན་པ་དེ། ཆོས་ཐམས་ཅད་ཀྱི་མཉམ་པ་ཉིད་ཀྱི་དོན་ལ་བློ་གནས་པར་བྱ་བ་གང་དུ་ཡངམ ཉམ་ཞེ་ན། ཉོན་མོངས་པ་དང་རྣམ་བྱང་གི་ཆོས་རྣམས་སྣང་བདེན་གྱི་རང་བཞིན་མེད་པར་ཡོངས་སུ་
ཤེས་པར་གྱུར་པ་འདི་ནི། གནས་ལུགས་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །འདི་ཡན་ཆོད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཉིད་དམ་པ་སྐྱེ་བ་མེད་པར་བཤད་པ་རྣམ་པ་ཐམས་ཅད་ཆོས་ཉིད་
མི་དམིགས་པའི་ཆ་ནས་བསྟན་ལ། འབྲིང་དུ་སྟོན་པའི་དོན་སྐབས་འོག་མ་གཉིས་སུ་ཁྱད་པར་གྱི་ལམ་དང་གཞི་ཆོས་ཉིད་མི་དམིགས་པར་རྟོགས་པའི་ཆ་ནས། སྒྱུ་མ་ལྟ་བུ་ལ་སོགས་པ་ཇི་སྙེད་པ་ཅིག་གིས་བསྟན་ཏེ། དེ་
དག་ཀྱང་གཞིའི་འཚམས་སུ་བསྡུ་བར་བྱའོ། །གཉིས་པ་འབྲིང་དུ་བསྟན་པ་ལ་བཞི་ལས། ཐམས་ཅད་མཁྱེན་པ་ཉིད་ལ་ཇི་ལྟར་བསླབ་པའི་ཚུལ་དང༌། བསླབ་བྱ་ཤེས་རབ་ངོས་བཟུང་བ་དང༌། དེ་ལ་བརྟེན་པའི་བསོད་

༄༅། །ནམས་བསྒྲུབ། དེའི་རང་བཞིན་རྒྱུད་ལ་སྐྱེ་བའོ། །ཐོག་མ་ལ་གསུམ་ལས། དོན་དམ་པར་མི་གནས་པ་ལ་ཡང་བགཉིས་ཏེ། ཡུམ་གྱི་དོན་ཆོས་རྣམས་ལ་མི་གནས་པར་བྱ་བ་དང༌། ཡུམ་
བྱང་ཆུབ་གསུམ་ཀའི་ལམ་དུ་བསྟེན་པའོ། །དང་པོ་ལ་གཉིས་ལས། དོན་ནི་གང་ཞིག་གཟུགས་ལ་མི་གནས་ཚོར་བ་ལ་མི་གནས་ཤིང༌། ཞེས་བྱ་བ་ལ་སོགས་པས་འདི་དག་གི་དབང་དུ་བྱས་ན། རྒྱུ་ནི་ལམ་རྣམ་པར་ཤེས་པ་
སྐྱ
ཉིད་ཡིན་ལ། དེ་ཡང་དྲོ་བ་ལ་སོགས་པ་གནས་སྐབས་ཀྱི་བྱེ་བྲག་གིས་ཅི་རིགས་པར་བདག་དང་གཞན་སྤོང་བར་བྱེད་པ་ཡིན་ནོ། །དེ་སྐད་དུ་ཡང༌། །སློབ་མ་བསེ་རུའི་ལམ་གང་དང༌།།འདི་དང་གཞན་པའི་ཡོན་ཏན་གྱིས།
ཕན་ཡོན་ཆེ་བ་མཐོང་བའི་ལམ། །བྱེད་པ་དང་ནི་མོས་པ་དང༌། །བསྟོད་དང་བསྐུར་དང་བསྔགས་པ་དང༌།།བསྔོ་དང་རྗེས་སུ་ཡིད་རང་བ། །ཡིད་ལ་བྱེད་པ་བླ་མེད་དག །བསྒྲུབ་དང་ཤིན་དུ་དག་པ་ཞེས།།བྱ་བ་འདི་ནི་ ྃ
བསྒོམ་པའི་ལམ། །བྱང་ཆུབ་སེམས་དཔའ་མཁས་རྣམས་ཀྱིས། །ལམ་ཤེས་ཉིད་ནི་དེ་འདྲར་བཤད། །ཅེས་པའི་སྐབས་ཕྲན་འདི་དག་ཀྱང་ཐེག་པ་གསུམ་གྱིས་མྱ་ངན་ལས་འདས་པ་སྟོན་པར་བྱེད་པའི་ཆོས་རྣམས་མི་
དམིགས་པའི་ཆ་ནས་ཤེས་རབ་རྟོགས་བྱེད་ཀྱི་མངོན་རྟོགས་ཡིན་པས་དེའི་ཆ་ནས་བསྟན་ཏེ། གང་ཞིག་གཟུགས་ནས་ཞེས་པ་ནས། སར་མི་གནས་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ཞིག །གཟུགས་ལ་

སྣང་བདེན་དུ་ཞེན་པའི་ཚུལ་གྱི་མི་གནས། ཚོར་བ་ལ་ཡང་མི་གནས་ཤིང༌། གང་ཞིག་འདུ་ཤེས་སུ་ཡང་མི་གནས་ཏེ་འདུ་བྱེད་པའི་སེམས་དཔར་ཡང་མི་གནས་ལ། རྣམ་པར་ཤེས་པ་གང་ལ་ཡང་སྣང་བདེན་དུ་ཞེན་པའི་
ཚུལ་གྱི་མི་གནས་པ་དེ། མཚན་མ་མེད་པའི་ཆོས་ཉིད་ལ་གནས་པ་སྟེ། ཞེན་པ་མེད་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །དེ་བཞིན་དུ་ཁྱད་པར་རྟག་པ་དང་མི་རྟག་པ་དང་། བདེ་བ་དང་སྡུག་
བསྔལ་བ་དང༌། ཡིད་སྡུག་པ་དང་མི་སྡུག་པ་དང༌། བདག་དང་དེ་བཀག་པའི་བདག་མེད་པའི་དེ་བཞིན་ཉིད་དང་དེ་བཞིན་ཉིད་སྟོང་ཞེས་བྱ་བར་ཡང་མི་གནས། རྒྱུན་དུ་ཞུགས་པ་ལ་སོགས་པའི་འབྲས་བུ་ཐོབ་པ་དང༌།
དགྲ་བཅོམ་པའི་ས་དང་རྟགས་ལ་སོགས་པ་མི་གནས་ཤིང་རང་རྒྱལ་བའི་ས་དང་དེ་བཞིན་རྫོགས་པའི་སངས་རྒྱས་ཀྱི་སར་ཡང་མི་གནས་སོ། གཉིས་པ་དཔེ་བསྟན་པ་ནི། ཇི་ལྟར་འདྲེན་པ་ཞེས་བྱ་བ་ནས། གནས་པར་
གསུངས་ཞེས་པའི་བར་ལ། འོ་ན་ཇི་ལྟར་གནས་ཞེས་ན་འདྲེན་པའི་ཐུགས་འདུས་མ་བྱས་ཀྱི་ཁམས་ལ་ཡང་མི་གནས་ཤིང༌། དེ་བཞིན་དུ་འདུས་བྱས་ཀྱི་༩ཁམས་ལ་མི་གནས་ཤིང་ཅི་ལ་ཡང་གནས་པ་མེད་པར་སྤྱོད་པའོ།
ཚུལ་དེ་ལྟར་བྱང་ཆུབ་སེམས་དཔའ་ཡང་གནས་པར་བྱ་བའི་ཡུལ་ཅི་ཡང་གནས་པ་མེད་པའི་ཚུལ་གྱི་གནས་ལ། དེ་ལྟར་ཅི་ལ་གནས་པ་མེད་པ་འདི་ཀ་བྱང་ཆུབ་སེམས་དཔའི་གནས་པ་ཡིན་ནོ། །ཞེས་འདི་ནི་རྒྱལ་བས་

།ཐེག་པ་ཆེན་པོའི་གནས་པ་ཡིན་པར་གསུངས་སོ། །ཡུམ་བྱང་ཆུབ་གསུམ་ཀའི་ལམ་དུ་བསྟན་པ་ནི། གང་དག་བདེར་གཤེགས་ཞེས་པ་ནས། མི་མཐོང་ཞིང་ཞེས་པའི་བར་ལ། གང་ཟག་
དབང་པོ་ཐ་མ་པ་གང་དག་བདེ་གཤེགས་ཀྱི་ཉན་ཐོས་སུ་འགྱུར་བར་བྱ་སྙམ་པ་དང༌། དེ་བཞིན་དུ་དབང་པོ་འབྲིང་པོ་རྣམས་རང་སངས་རྒྱས་ཀྱི་ས་ཐོབ་པར་འདོད་པ་དང་དེ་བཞིན་དུ་དབང་པོ་རབ་ཆོས་ཀྱི་རྒྱལ་པོ་སངས་
རྒྱས་སུ་འགྱུར་བར་འདོད་པས་ཀྱང་གནས་མེད་དུ་བསྟན་པའི་ཤེས་རབ་དེ་ལ་མི་སྐྲག་པའི་བཟོད་པ་འདི་ལ་མ་བརྟེན་པར་དེ་དག་ཐོབ་པར་མི་ནུས་ཏེ་དེ་རྣམས་ལ་སྒྲིབ་པའི་དྲི་མ་སྤོང་བའི་ཕྱིར་རོ། །དཔེར་ཆུའི་ཚུར་རོལ་
དང་ཕ་རོལ་གྱི་ཕྱོགས་སུ་འགྲོ་བ་ལ་གྲུ་ལ་མི་བརྟེན་པར་ཆུའི་ངོགས་ཏེ་འགྲོ་མི་མཐོང་བ་བཞིན་ནོ། ཀུན་རྫོབ་སྒྱུ་མ་ལྟ་བུར་བསླབ་པ་ལའང་གཉིས་ལས། ཆོས་ཐམས་ཅད་སྒྱུ་མ་ལྟ་བུར་བསྟན་པ་ནི། ཆོས་འཆད་པ་དང་
ཞེས་པ་ནས། དེ་བཞིན་གཤེགས་པས་བསྟན་ཞེས་པའི་བར་ལ། ཡང་ཀུན་རྫོབ་ཏུ་ཆོས་འཆད་པའི་སློབ་དཔོན་དང༌། ཉན་པ་པོ་སློབ་མ་དང་བཤད་བྱའི་ཆོས་གང་ཡིན་པ་དང༌། དེ་དག་གིས་ཐོས་པའི་འབྲས་བུ་སྐྱེས་བུ་་་
ཟུང་བཞི་གང་ཟག་ཡ་བརྒྱད་ཐོབ་པ་དང་རྒྱན་རྟེན་འབྲེལ་ཤེས་པའི་རང་རྒྱལ་བ་དང་དེ་བཞིན་དུ་འཇིག་རྟེན་མགོན་པོའི་གཟུགས་སྐུར་སྣང་བའི་སྐུ་དང༌། སྔར་སྦྱངས་པ་ཡོད་པས་མཁས་པ་དང་ཤེས་རབ་གསལ་བས་ཐོབ་

ཅིང་། རྟོགས་པའི་ཆོས་གློ་བུར་ཡི་མྱ་ངན་ལས་འདས་པའི་ཆོས་སྐུ་གང་ཡིན་པ་བློ་ལས་སྣང་བ་དེ་ཀུན་སྣང་ལ་རང་བཞིན་མེད་པ་དཔེ་སྒྱུ་མས་སྤྲུལ་པའི་རྟ་གླང་ལྟ་བུར་དེ་བཞིན་གཤེགས་པས་སྔར་རྒྱས་འབྲིང་དུ་བསྟན ཅི་
སྐད་དུ་བསྟན་ཅེ་ན། སངས་རྒྱས་ཀྱི་རབ་འབྱོར་བྱིན་གྱིས་བརླབས་ཏེ། རབ་འབྱོར་གྱིས་གསོལ་པ། གཟུགས་ནས་རྣམ་མཁྱེན་གྱི་བར་དུ་རྨི་ལམ་ལྟ་བུ་ལགས་སམ། བཀའ་བསྩལ་པ། མྱ་ངན་ལས་འདས་པ་ཡང་སྒྱུ་མ་ལྟ་
བུ་ལགས་ལ། དེ་བས་ལྷག་པའི་ཆོས་གཞན་ཅིག་ཡོད་ན་ཡང་སྒྱུ་མ་ལྟ་བུའོ། །ཞེས་གསུངས་སོ། །གཉིས་པ་དེ་ལ་མི་སྐྲག་པའི་གང་ཟག་ངོས་བཟུང་བ་ནི། གང་ཟག་བཞི་པོ་འདི་དག་ཞེས་པ་ནས། ཡོངས་སུ་འཛིན་པའོ་
ཞེས་པའི་བར་ལ། དེ་ལྟར་བསྟན་པ་ལ་མི་སྐྲག་ཅིང་མོས་པ་གང་ཞེ་ན། འོག་ནས་འབྱུང་བའི་གང་ཟག་བཞི་པོ་འདི་དག་སྒྱུ་མ་ལྟ་བུ་འདི་ལ་མི་སྐྲག་ཅིང༌། རྒྱལ་སྲས་བྱང་ཆུབ་སེམས་དཔའ་བདེན་པ་ལ་མཁས་པས་ཆོས་
ཉིད་ཀྱི་བདེན་པ་མཐོང་བ་དང་། དེ་མ་མཐོང་ཡང་སྦྱོར་ལམ་པ་ཕྱིར་མི་ལྡོག་པའི་ས་ཐོབ་པ་དང༌། ཉན་ཐོས་དགྲ་བཅོམ་པ་བསྒོམས་སྤངས་ཀྱི་དྲི་མ་རྩལ་ཞིག་མཐོང་སྤངས་ཀྱི་སོམ་ཉི་སྤངས་པ་གཉིས་ཀའི་ཆ་ལས་གྲོལ་བ་
དང༌། བཞི་པ་དེ་རྣམས་མ་ཡིན་པ་ཡང་གྲོགས་ཐེག་ཆེན་གྱི་དགེ་བའི་བཤེས་གཉེན་གྱིས་ཚེ་རབས་ཐམས་ཅད་དུ་ཡོངས་སུ་ཟིན་པའོ། །དེ་ལྟར་ཟུང་འཇུག་སློབ་པ་ལ་བསྔགས་པའི་གང་ཟག་ལ་གཉིས་ལས། ཡུམ་ཐེག་པ་

།དམན་པ་ལ་མི་བསླབ་པ་ནི། བྱང་ཆུབ་སེམས་དཔའ་ཞེས་པ་ནས། དེ་སློབ་ཡིན་ཞེས་པའི་བར་ལ། ཡང་སློབ་པའི་བྱང་ཆུབ་སེམས་དཔའ་སྔར་གྱི་སྦྱངས་པའི་འཕྲོ་ཡོད་པས་མཁས་ཤིང་
རིགས་པ་དེ་ལྟར་སྤྱོད་པ་ཡིན་ཞིང་ཀུན་རྫོབ་ཏུ་ཉན་ཐོས་དགྲ་བཅོམ་པའི་ས་ལ་མི་སློབ། དེ་བཞིན་རྐྱེན་རྟེན་འབྲེལ་ལ་མི་སློབ། དེ་བཞིན་དུ་རང་རྒྱལ་ས་ལ་མིན། འོ་ན་གང་ལ་སློབ་ཅེ་ན། རྣམ་པ་ཐམས་ཅད་མཁྱེན་པ་
ཉིད་སློབ་པར་བྱ་བའི་ཆེད་དུ་སངས་རྒྱས་རྣམས་ཀྱིས་རྟོགས་ནས། གསུངས་པའི་ཆོས་དེའི་རྗེས་སུ་སློབ་པའོ། །ཡང་གང་ཞིག་སློབ་པ་དང་མི་སློབ་པའི་ས་ལ་མི་སློབ་པ་དེ་ནི་ཐམས་ཅད་མཁྱེན་པ་ཉིད་ཀྱི་ས་ལ་སློབ་པ་ཡིན་
692
ནོ༑ །གཉིས་པ་དགོས་པ་འཕེལ་འགྲིབ་གྱི་ཕྱིར་མི་སློབ་པ་ནི། གཟུགས་འཕེལ་ཞེས་པ་ནས། མི་སློབ་པར་སློབ་ཅིང་ཞེས་པའི་བར་ལ། དོན་དམ་པར་གཟུགས་སོགས་ཀྱི་ཆོས་རྣམས་མང་དུ་འཕེལ་བ་དང་ཉུང་ངུ་ཡོངས་སུ་
ཉམས་པའི་ཕྱིར་དང༌། གང་གི་ངོ་བོ་ཡོངས་སུ་བཟུང་བའི་ཕྱིར་སློབ་པ་མིན་ཞིང༌། དེ་བཞིན་དུ་ཚོར་བ་ལ་སོགས་པའི་ཆོས་རྣམས་ཐམས་ཅད་ཀྱང་ཡོངས་སུ་བཟུང་བ་དང་ཉམས་པའི་ཕྱིར་མི་སློབ་པར། མི་དམིགས་པའི་
ཚུལ་གྱིས་སློབ་པའོ། །གསུམ་པ་དེས་ཐམས་ཅད་མཁྱེན་པ་ཉིད་ལ་སློབ་པ་ནི། ཐམས་ཅད་མཁྱེན་པ་ཉིད་ཞེས་པ་ནས། ཡོངས་སུ་དགའ་བའི་སློབ་ཞེས་པའི་བར་ལ། འབྲས་བུ་ཐམས་ཅད་མཁྱེན་པ་ཉིད་ཀྱི་ལམ་དང་

ཡོངས་སུ་འཛིན་ལ། དེའི་དབང་གི་ཉོན་མོངས་སྡུག་བསྔལ་ལས་ངེས་པར་འབྱུང་བ་གང་ཡིན་པ་དེ་ནི་སངས་རྒྱས་ཀྱི་ས་ཡོངས་སུ་ཐོབ་པར་དགའ་བའི་བྱང་ཆུབ་སེམས་པའི་སློབ་པ་ཡིན་ནོ། །དེ་ཡན་ཆོད་ཀྱིས་སྤྱིར་དོན་
གཉིས་པ་ཐམས་ཅད་པ་ཉིད་འདོད་པ་ཇི་ལྟར་བསླབ་པར་བྱ་བའི་ཚུལ་སོང་ནས། གཉིས་པ་བསླབ་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་ངོས་བཟུང་བ་ལ་བཞི་ལས་ཡུལ་ཅི་ལ་ཡང་མི་གནས་པ་ནི། གཟུགས་ནི་ཞེས་པ་ནས།
མཚུངས་ཏེ་ཐ་དད་མེད་ཞེས་པའི་བར་ལ། གཟུགས་སུ་སྣང་ཚོད་ཀྱི་བཟློག་པ་དེ་ནི་ཤེས་རབ་སྟོང་པའི་བཟློག་པ་མ་ཡིན་ཞིང་གཟུགས་ཀྱིས་བཟློག་པ་ལ་ཤེས་རབ་ངོ་བོ་ཐ་དད་པའི་ཚུལ་གྱིས་ལྡན་པར་ཀྱང་མེད་དོ། །དེ་
བཞིན་དུ་རྣམ་ཤེས་དང་འདུ་ཤེས་དང་ཚོར་བ་དང་སེམས་པ་ཏེ་ལྔ་པོ་འདི་དག་ཏུ་སྣང་ཚོད་དེ་ནི་སྟོང་པར་ཤེས་རབ་ཀྱི་བཟློག་པ་མ་ཡིན་པ་བཞི་འདི་དག་ལ་ཡང་ཤེས་རབ་ངོ་བོ་ཐ་དད་པའི་ཚུལ་དུ་ལྡན་པར་ཀྱང་མེད་དོ།
འོ་ན་ཇི་ལྟར་ཡོད་ཅེ་ན། ཆོས་ཅན་ཕུང་པོ་ལྔ་དང་ཆོས་ཉིད་སྟོང་པ་གཉིས་པོ་འདི་ནི་ནམ་མཁའི་ཁམས་ལ་ཤར་ཕྱོགས་ལ་སོགས་པའི་བརྡའ་ཐ་དད་དུ་བཏགས་ཀྱང་དོན་དམ་པར་ཐ་དད་མེད་པ་དང་མཚུངས་སྟེ་ཕུང་པོ་དང་
སྟོང་པ་ལའང་ངོ་ཁོ་ཐ་དད་མེད་དོ། །གཉིས་པ་ངོ་བོ་མཐའ་ཡས་པ་ཡིན་ནི། དམིགས་པ་རྣམ་གྱིས་རང་བཞིན་ཞེས་པ་ལ་སོགས་པའི་རྐང་པ་བཞི་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོའི་རང་བཞིན་གཟུང་དུ་མེད་་

༄༅། །པར་བསྟན་ཏོ། །གསུམ་པ་འདུ་ཤེས་ཀྱི་མཚན་མ་འཇིགས་པ་ནི། འདུ་ཤེས་ཚུལ་རོལ་ཞེས་པ་ནས། བཀའ་ལ་གནས་ཞེས་པའི་བར་ལ། བདག་གཞན་ནམ་འཁོར་འདས་གཉིས་སུ་བདེན་
པར་འདུ་ཤེས་པ་དེ་ནི་ཚུལ་རོལ་འཁོར་བ་ཡིན་ཞེས་འདྲེན་པ་སངས་རྒྱས་ཀྱིས་ཡོངས་སུ་བསྒྲགས་ལ། དེ་ལས་བཟློག་པ་ལུང་དང་རིག་པའི་སྒོ་ནས་ནི་འདུ་ཤེས་པར་བཤིག་ནས་བདེན་འཛིན་སྤོང་བའི་བྱང་ཆུབ་སེམས་
91
དཔའ་དེ་ཕ་རོལ་མྱ་ངན་ལས་འདས་པར་འགྲོ་ཞིང༌། གང་དག་སྣང་བདེན་གྱི་འདུ་ཤེས་དང་བྲལ་བ་འདི་ནི་རྗེས་རྟོགས་པ་ཐོབ་པ་གང་ཡིན་པ་དེ་ཀ་ལམ་ཕ་རོལ་ཏུ་ཕྱིན་པ་ལ་གནས་པ་སྟོན་པའི་ངེས་དོན་གྱི་ཀ་ལ་གནས་
སོ། །བཞི་པ་དེ་དག་གི་འཐད་པ་བསྟན་པ་ནི། གལ་ཏེ་སྟོན་པས་ཞེས་པ་ནས། སྤྱོད་པ་ཡིན་ཡོངས་སུ་ཞེས་པའི་བར་ལ། གལ་ཏེ་སྟོན་པ་སངས་རྒྱས་ཀྱིས་ཀྱང་ཡུན་གྱི་གང་གའི་འགྲམ་གྱི་བྱེ་མའི་གྲངས་ཇི་སྙེད་ཀྱི་སྐལ་
པར་བཞུགས་ཏེ་སེམས་ཅན་རྣམས་ལ་ཆོས་ཀྱི་སྒྲ་སྒྲོགས་ཀྱང་། སེམས་ཅན་ཡེ་གདོད་མ་ནས་དག་ཅིང་མ་གྲུབ་པའི་སེམས་ཅན་སྐྱེ་ཞིང་འབྱུང་བར་ག་ལ་འགྱུར་ཏེ། དེས་ན་ཐ་དད་ཀྱི་འདུ་ཤེས་དང་བྲལ་བ་འདི་ནི་ཤེས་རརབ་
ཀྱི་ཕ་རོལ་ཏུ་ཕྱིན་པའི་མཆོག་ལ་སྤྱོད་པ་ཡིན་ནོ། །དེས་བསླབ་པ་ཤེས་རབ་ངོས་བཟུང་བ་སོང་ནས། སྤྱི་དོན་གསུམ་པ་དེ་ལ་བརྟེན་པའི་བསོད་ནམས་བསྒྲུབ་པ་ལ་བཞི། ཐོག་མར་ཡུམ་གྱི་གཞུང་དོན་འཛིན་པའི་ཕན་ཡོན་

ལ་གཉིས་ལས། དོན་འཛིན་པས་ལུང་བསྟན་ཐོབ་པ་ནི། གང་ཚེ་ང་ནི་ཞེས་པ་ནས། རྒྱལ་བས་དེ་སྐད་གསུངས་ཞེས་པའི་བར་ལ། སྔོན་འབྱུང་གི་དུས་ཐུབ་པ་ང་ནི་བྲམ་ཟེའི་ཁྱེའུ་གཞོན་ནུ་སྤྲིན་དུ་སྐྱེས་པའི་དུས་ན། ཤེས་
རབ་ཀྱི་ཕ་རོལ་ཏུ་ཕྱིན་པའི་མཆོག་གི་དོན་འདི་སྤྱོད་ཅིང་། རྒྱལ་པོའི་ཕོ་བྲང་མར་མེ་ཅན་ཞེས་བྱ་བ་ན་འདུག་པ་ན་སྐྱེས་མཆོག་མར་མེ་མཛད་ཀྱིས་ལུང་བསྟན་ཏོ། །གཉིས་པ་གཞུང་འཛིན་པས་གནོད་པ་སྤོང་བ་ནི། ཤེས་
རབ་ཀྱི་ཕ་རོལ་ཏུ་ཕྱིན་པ་ཞེས་པ་ནས། གླགས་ཀྱང་སྙེད་མི་འགྱུར་ཞེས་པའི་བར་ལ། ཕ་རོལ་ཏུ་ཕྱིན་པ་འཛིན་པའི་ཡོན་ཏན་བསྟན་ཏོ། ཡུམ་མཆོད་པའི་ཕན་ཡོན་ལ་གསུམ་ལས། མཆོད་རྟེན་མཆོད་པ་བས་ཡུམ་མཆོད་པ་
བསོད་ནམས་ཆེ་བ་ལ་ཡང་གསུམ། ཐོག་མར་དོན་དགོད་པ་ནི། ལ་ལས་བདེ་གཤེགས་ཞེས་བྱ་བ་ནས ཆར་མི་ཕོད་ཞེས་པའི་བར་ལ། གང་ཟག་གང་ལ་ལས་བདེ་བར་གཤེགས་པ་ཡོངས་སུ་མྱ་ངན་ལས་འདས་
མཆོད་རྟེན་ཁྱད་པར་གསུམ་དང་ལྡན་པ་ལས་རྒྱུའི་ཁྱད་པར་རིན་པོ་ཆེ་སྣ་བདུན་ལས་བྱས་ཤིང་དེ་ལ་མཆོད་པར་བྱེད་ལ། གྲངས་ཀྱི་ཁྱད་པར་བདེ་བར་གཤེགས་པའི་མཆོད་རྟེན་དེ་དག་ཆུ་བོ་གང་གའི་འགྲམ་གྱི་བྱེ་མའི་
གྲངས་སྙེད་ཀྱིས་བྱེ་བ་ཕྲག་སྟོང་དང་མཉམ་པའི་ཞིང་ཁམས་ཐམས་ཅད་བཀང་ཏེ། མཆོད་པའི་ཁྱད་པར་ལས་མཆོད་བྱེད་ཡོངས་སུ་བརྟག་པའི་ཐབས་བཟུང་ན་སྔར་གྱི་ཞིང་ཁམས་བྱེ་བ་མཐའ་ཡས་ན་སེམས་ཅན་གྱི་

།བྱེད་པ། གྲུབ་པ་རྣམས་ཆུད་མི་ཟ་བར་བྱེད་པའི་ཕྱིར་རིགས་སྔགས་ཆེན་པོའོ། དེ་ལྟར་ཡང་ཤེར་སྙིང་ལས། ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། བླ་ན་
མེད་པའི་སྔགས། མི་མཉམ་པ་དང་མཉམ་པའི་སྔགས། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། ཞེས་བཤད་དོ། གསུམ་པ་བཤད་པས་དོན་དེ་བསྒྲུབ་པ་ནི། ཡང་རིགས་སྔགས་ཆེ་བའི་རྒྱུ་མཚན་སྟོན་ཏེ།
གཞུང་ལས། སེམས་ཅན་ཁམས་མང་ཞེས་པ་ནས། ཆོས་ཀུན་འགྲོ་བར་འགྱུར་ཞེས་པའི་བར་གྱིས། ཚུལ་གང་ཞེ་ན་སེམས་ཅན་གྱི་ཁམས་མང་པོའི་སེམས་ཀྱི་མྱ་ངན་དང་ན་ཚ་ལ་སོགས་པའི་སྡུག་བསྔལ་གྱི་ཆོས་ཞི་བར་
བྱེད་པ་དང༌། སངས་རྒྱས་གང་དག་སྔར་འདས་པ་རྣམས་དང༌། གང་དག་ད་ལྟར་ཕྱོགས་བཅུ་ན་བཞུགས་པའི་འཇིག་རྟེན་མགོན་པོ་རྣམས་རིགས་སྔགས་ཆེན་པོ་འདི་ལ་བསླབས་པས་བདག་གཞན་གྱི་ཉོན་མོངས་ཀྱི་སྡུག་
བསྔལ་མཐའ་དག་སེལ་བའི་སྨན་པའི་རྒྱལ་པོ་བླ་ན་མེད་པར་འགྱུར་ལ། མ་འོངས་པའི་སངས་རྒྱས་གང་དག་སེམས་ཅན་ལ་ཕན་པ་དང་སྙིང་རྗེ་དང་བཅས་པར་སྤྱད་པ་སྤྱོད་པ་དེ་དག་ཀྱང༌། རིགས་སྔགས་ཆེན་མོ་འདི་ལ་
ཐོས་བསམ་བསྒོམ་གསུམ་གྱིས་སམ་ཆོས་སྤྱོད་བཅུས་བསླབས་ནས་མཁས་པར་གྱུར་པས་བྱང་ཆུབ་ལ་རེག་པར་གྱུར་བ་ཡིན་ནོ། །འདུས་བྱས་འཁོར་བའི་བདེ་བ་དང༌། འདུས་མ་བྱས་མྱ་ངན་ལས་འདས་པའི་བདེ་བ་གང་

གྲངས་ཇི་སྙེད་འཁོད་པ་དེ་དག་ཐམས་ཅད་ཀྱིས་མཆོད་པ་ལས་གཞན་པའི་ལས་མི་བྱེད་པར་མཆོད་པའི་རྫས་ལྷའི་མེ་ཏོག་དང་སྤོས་རབ་དང་ཙན་དན་ལ་སོགས་པའི་བྱུག་པས་དུས་སྔ་དྲོ་གུང་ཕྱི་དྲོ་གསུམ་དུ་ཡུན་རིང་
བ་བསྐལ་པའམ། དེ་བས་ཀྱང་ལྷག་པར་མཆོད་པར་་བྱེད་ལ། གང་ཟག་གང་ལ་ལ་ཞིག་གིས་ཆོས་གང་ཉམས་སུ་བླངས་པ་ལས་རྣམ་པར་འདྲེན་པ་སངས་རྒྱས་ཀྱི་སྟོབས་བཅུ་འབྱུང་བར་འགྱུར་ལ། བདེ་བར་གཤེགས་
པ་བསྐྱེད་པའི་ཡུམ་འདི་གླེགས་བམ་ལ་ཡིག་གེར་བྲིས་ཏེ། ལག་ཏུ་འཆང་ཞིང་མཆོད་པའི་ཁྱད་པར་མེ་ཏོག་དང་བྱུག་པ་སྟི་སྟང་སྟེ་མཆོད་པ་བྱེད་པར་གྱུར་ལ། སྔར་གྱི་མཆོད་རྟེན་བྱས་ནས་དེ་མཆོད་པའི་བསོད་ནམས་ཅི་
ཡོད་པ་དེ་བས་ཤེས་རབ་ཀྱི་ཕ་རོལ་ཏུ་ཕྱིན་པ་གླེགས་བམ་ལ་བྲིས་ཏེ་མཆོད་ན་བསོད་ནམས་དེའི་བརྒྱའི་ཆར་ཡང་ཉེ་བར་མི་འགྲོ། སྟོང་གི་ཆར་ཡང་མི་འགྲོ། དེ་བཞིན་དུ་བརྒྱ་སྟོང་གི་ཆ་དང༌། བྱེ་བའི་ཆ་དང༌། བྱེ་བ་
བརྒྱའི་ཆ་དང༌། བྱེ་བ་བརྒྱ་སྟོང་ཁྲག་ཁྲིག་གི་ཚད་ཡང་མི་ཕོད་ལ། གྲངས་དང་དཔེ་དང་རྒྱུའི་བར་དུ་ཡང་མི་ཕོད་དོ། གཉིས་པ་བསྟན་པ་ནི། རྒྱལ་བའི་ཤེས་རབ་ཕ་རོལ་ཕྱིན་འདི་རིགས་སྔགས་ཆེ། ཞེས་པའི་དོན་དེ་ལ།
དེ་ལྟར་བསོད་ནམས་ཆེ་བའི་རྒྱུ་མཚན་ཅིས་ཆེ་ན། རྒྱལ་བའི་ཤེས་རབ་ཕ་རོལ་ཕྱིན་པ་འདི་ཡིས། སེམས་ཅན་སྡུག་བསྔལ་བའི་རང་བཞིན་ཅན། ཐམས་ཅད་བདེ་བའི་གནས་སུ་འདྲེན་པ་དང༌། མ་གྲུབ་པ་རྣམས་གྲུབ་པར་

།ཡིན་པའི་བདེ་བ་དེ་ཀུན། རིགས་སྔགས་ཆེན་མོ་འདི་ལས་བྱུང་བར་རིག་པར་བྱའོ། དཔེར་ན་རྒྱུ་ས་བོན་བཏབ་ནས་ས་གཞི་ལ་གནས་ཏེ། འབྲས་བུ་མྱུ་གུ་འབྱུང་བར་འགྱུར་བ་སྟེ། རྒྱུ་
རྐྱེན་གྱི་ཚོགས་པ་ཚང་བར་སྙེད་ནས་མྱུ་གུ་རྣམས་མང་གི་གཟུགས་དག་རྣམ་པར་སྐྱེ་བ་ལྟར་དུ། རྒྱུའི་དུས་ཀྱི་ཕ་རོལ་ཏུ་ཕྱིན་པ་ལྔ་དང་འབྲས་བུའི་དུས་ན་བྱང་ཆུབ་གསུམ་གྱི་ཡོན་ཏན་ཇི་སྙེད་ཡོད་པ། དེ་དག་ཀུན་ཀྱང་
འཁོར་གསུམ་དུ་མི་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་སྐྱེ་བར་འགྱུར་རོ། །ཡང་དཔེར་ན་འཁོར་ལོས་བསྒྱུར་བའི་རྒྱལ་པོ་ལམ་གང་དང་གང་ནས་རྟག་ཏུ་འགྲོ་བའི་ལམ་དེ་དང་དེ་ཉིད་ལས་ནི་འཁོར་ལོ་ལ་
སོགས་པའི་རིན་ཆེན་སྣ་བདུན་པོ་དང༌། རྟ་དང་རྐང་ཐང་དང༌། དམག་མི་དང་དཔུང་བུ་ཆུང་གི་ཚོགས་ཏེ། དཔུང གི་ཚོགས་བཞི་པོ་ཀུན་འགྲོ་བ་དེ་བཞིན་དང༌། ལམ་གང་ནས་རྒྱལ་བ་རྣམས་ཀྱིས་རྟོགས་ནས་གསུངས་པའི་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་འགྲོ་བ་དེ་ཉིད་ནས་ནི་སྤངས་པ་དང་རྟོགས་པའི་ཡོན་ཏན་གྱི་ཆོས་ཀུན་ཀྱང་འགྲོ་བར་འགྱུར་རོ། །རྒྱུ་མཚན་བསྟན་པ་ལ་གསུམ་ལས། མདོར་བསྟན་པ་ནི། རྒྱལ་བས་བརྒྱ་བྱིན་ཞེས་པ་
ནས། དེ་ཉིད་ལེན་ཞེས་པའི་བར་ལ། རྒྱལ་བ་སངས་རྒྱས་ཀྱིས་ལྷའི་དབང་པོ་བརྒྱ་བྱིན་ལ་དྲིས་པ་ཁྱོད་དེ་བཞིན་གཤེགས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འདི་དང་། དེ་བཞིན་གཤེགས་པའི་སྐུ་གདུང་་

རིང་བསྲེལ་གཉིས་བཞག་ན། དེ་གཉིས་ཁྱོད་ཆ་གང་ལེན་ཞེས་ཡོངས་སུ་དྲིས་པའི་ལན། རྒྱ་བྱིན་གྱི་གསོལ་བ། གལ་ཏེ་བདག་ལ་གླེགས་བམ་བཞག་པའི་ཆ་དེ་དང་རིང་སྲེལ་གང་གྷའི་རླུང་གི་བྱེ་མ་སྙེད་ཅིག་རྣམས་
སངས་རྒྱས་ཀྱི་ཞིང་དུ་འགྱུར་ལ དེ་དག་ཀུན་གྱི་ནང་ནས་རྒྱལ་བའི་རིང་བསྲེལ་གྱིས་བྱུར་བུར་བལྟམས་ཏེ་བཀང་བར་འགྱུར་བ་ཅིག་དང་ལྷན་ཅིག་ཏུ་བཞག་ཀྱང༌། བདག་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་
བམ་འདི་ཉིད་ལེན་ཏོ། །གཉིས་པ་འཐད་པ་བཤད་པ་ནི། ཅིས་སླད་ཅེས་ན་ཞེས་པ་ནས། མཆོད་པས་མཉེས་ཞེས་པའི་བར་ལ། བརྒྱ་བྱིན་བཅོམ་ལྡན་འདས་ལ་ཞུས་ཏེ། རིང་བསྲེལ་ལ་མི་དད་པ་ཡང་མ་ལགས་མོད་ཀྱི།
ཤེས་རབ་སྟོབས་ཆེ་བས་མཆོག་ཏུ་མཆོད་པ་བགྱིད་ལ། དེ་ལ་བརྟེན་པའི་སྐུ་གདུང་ལ་ཡང་མཆོད་པར་འོས་སོ་ཞེས་པ་རྣམས་རྒྱལ་པོ་ལ་བརྟེན་པའི་དཔེ་དང༌། ནོར་བུ་རིན་པོ་ཆེའི་དཔེ་བསྟན་ཏོ། གསུམ་པ་དོན་བསྡུ་བ་
ནི༑ དེ་ལྟར་གང་ཞིག་ཞེས་པ་ནས། ཤར་པ་ལགས་ཞེས་བྱ་བའི་བར་ལ ཤེས་རབ་ཉིད་མཆོད་ཅིང་ཉམས་སུ་བླངས་པས། མཐར་ཐུག་དེ་ཐོབ་པར་འགྱུར་ཞེས་བསྟན་ཏོ། ཤེས་རབ་ཉིད་སྔགས་པའི་རྒྱུ་ལ་གསུམ་ལས།
ལྔ་པའི་སྔོན་དུ་འགྲོ་བ་ནི། སྦྱིན་པ་སྦྱིན་པས་ཞེས་པའི་ནས། འཛིན་པ་ཡིན་ཞེས་པའི་བར། སྦྱིན་པ་ཞེས་ཟང་ཟིང་དང༌། ཆོས་དང༌། མི་འཇིགས་པ་སྐྱབས་ཏེ། སྦྱིན་པ་གསུམ་ཡང༌། བདག་མེད་ཀྱི་ཤེས་རབ་ཀྱི་བྱིན་ན།

།ཕ་རོལ་ཏུ་ཕྱིན་པར་འགྱུར་ཏེ། དྲུག་ལྡན་དུ་ཉམས་སུ་བླང་ངོ༌། དེ་ཡང་འགྲོ་བ་ལ་མ་ཆགས་པར་སྦྱིན་པའི་མ་དག་པས་ཡོངས་སུ་མ་གོས་པའི་ཚུལ་ཁྲིམས། ཁོང་ཁྲོ་བ་མེད་པའི་བཟོད་་
པ༑ མྱུར་དུ་བསྒྲུབ་པའི་བརྩོན་འགྲུས། རྩེ་ཅིག་ཏུ་བསམ་པའི་བསམ་གཏན། དམིགས་པ་མེད་པའི་རང་བཞིན་དུ་བསྔོ་བའི་ཤེས་རབ་སྟེ། འདི་ལ་བྱང་ཆུབ་སེམས་དཔའ་གང་ཞིག་གིས། དམིགས་ཡུལ་སེམས་ཅན་ཡང་
བདེན་མེད་དུ་ཤེས་ལ། སྦྱིན་པ་དངོས་བྱིན་པའི་བསོད་ནམས་ཀྱི་ངོ་བོ་དམིགས་སུ་མེད་པ་ཡིན་ཀྱང༌། བློ་དམན་པའི་སྐྱེས་བུ་དག་གིས་སྦྱིན་པའི་དངོས་པོ་ལ་ཆགས་པ་མེད་པར་ཡུལ་ནམ་མཁའི་མཐའ་དང་མཉམ་པ་ནས་
བློས་བླངས་ལ་བསླབ་བོ། །ཅིའི་ཕྱིར་ཞེ་ན། དམིགས་མེད་ཀྱི་ཆར་གྱུར་ཏེ། དམིགས་ཙམ་ཡོད་ཀྱི་དམན་པའི་ཕྱིར་མ་ཡིན་ནོ། །དེ་བཞིན་དུ་ཚུལ་ཁྲིམས་དང་བཟོད་པ་དང་། བརྩོན་འགྲུས་དང་བསམ་གཏན་ཀྱང་ཕ་རོལ་ཏུ་
ཕྱིན་པར་བྱེད་པ་ལ་དེ་ལྟ་བུའི་དམིགས་མེད་དེ་སྔོན་དུ་འགྲོ་བ་ཡིན་ནོ། དེ་སྔོན་དུ་འགྲོ་བས་ཅི་བྱེད་ཞེ་ན། བསོད་ནམས་དགེ་པའི་ཆོས་མི་དམིགས་པར་བསྔོས་པས་ཆུད་མི་གསོན་པའི་ཕྱིར་ཡོངས་སུ་འཛིན་པ་ཡིན་ནོ
གཉིས་པ་ལྔའི་མིང་སྦྱིན་པ་ནི༏ འདི་ནི་ཆོས་རྣམས་ཞེས་པ་ནས། མིང་ཉིད་ཐོབ་པར་འགྱུར་ཞེས་པའི་བར་གྱིས་དམིགས་མེད་ཀྱི་རྒྱས་བཏབ་ན། དམན་པ་ལྔ་ཡང་ཕ་རོལ་ཏུ་ཕྱིན་པའི་མིང་ཐོབ་པར་འགྱུར་ཞེས་སྦྱར་རོ།

གསུམ་པ་ལྔའི་ནུས་པ་བསྐྱུར་བ་ཡང་ཐམས་ཅད་མཁྱེན་པ་ཉིད་ཅེས་པ་ནས། རོ་ཅིག་འགྱུར་ཞེས་པའི་བར་ལ། རྒྱུ་སྦྱིན་སོགས་དེ་དག་འབྲས་བུ་ཐམས་ཅད་མཁྱེན་པ་ཉིད་ཐོབ་པར་བྱ་བའི་ཕྱིར། མི་དམིགས་པར་ཡོངས་སུ་
བསྔོ་བ་བྱས་ན། དེ་དག་གི་ནུས་པ་བྱང་ཆུབ་ཞེས་བྱ་བ་དྲུག་པོ་འདི་ཀུན་ཆོས་ཀྱི་དབྱིངས་སུ་རོ་ཅིག་ཏུ་འགྱུར་རོ། །དེ་རྣམས་ཀྱིས་ཡུམ་མཆོད་པའི་ཕན་ཡོན་སོང་ནས། ཡུམ་སྦྱིན་པའི་ཕན་ཡོན་ལ་གཉིས་ལས། ཡུམ་བཅོས་
མ་བསྟན་པའི་ཉེས་དམིགས་བསྟན་པ་ནི། བྱང་ཆུབ་སེམས་དཔའ་ཞེས་པ་ནས། མི་བྱེད་དོ་ཞེས་པའི་བར་གྱིས། ཡང་བཟློག་པ་བྱང་ཆུབ་སེམས་དཔའ་བློ་ཆུང་ཁ་འགའ་ཞིག་གལ་ཏེ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་
ཅི་ལྟ་བ་བཞིན་དུ་སྟོན་པ་དང༌། དེ་བཞིན་དུ་གཟུགས་དང༌། འདུ་ཤེས། ཚོར་བ་དང་སེམས་དཔའ་དང༌། རྣམ་པར་ཤེས་པ་མི་རྟག་པ་དང་། སྡུག་བསྔལ་བ་དང༌། སྟོང་པ་དང་བདག་མེད་པར་འཛིན་ཅིང་། གཞན་ལ་ཡང་དེ་
ལྟར་ཡོངས་སུ་སྟོན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བཅོས་མ་སྤྱོད་པ་སྟེ། དེ་ཅི་ནས་ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་ཤེས་པའི་མཁས་པ་རྣམས་ནི། དུས་ནམ་དུ་ཡང་ཆོས་རྣམས་འཇིག་པར་མི་བྱེད་དེ་དེ་
་བཞིན་སྐྱེ་མེད་དུ་ཤེས་པའི་ཕྱིར་རོ། །གཉིས་པ་ཡང་དག་པའི་ཡུམ་བསྟན་པའི་ཕན་ཡོན་ལའང་གཉིས་ལས། དོན་དགོད་པ་ནི། གང་ལ་གཟུགས་མིན་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་གྱིས། ཡང་

།དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་གང་ལ་སྤྱོད་པ་ནི། གཟུགས་རྟག་ཅེས་བྱའམ། མི་རྟག་གོ་ཞེས་བྱ་བ་ལ་སོགས་པར་དམིགས་པ་དེ་མ་ཡིན། དེ་བཞིན་དུ་ཚོར་བ་ལ་མ་ཡིན། འདུ་ཤེས་
སུ་མི་དམིགས་ཤིང༌། རྣམ་པར་ཤེས་པ་ལ་དམིགས་པ་མ་ཡིན་སེམས་དཔའ་མི་དམིགས་ལ། ཉོན་མོངས་འཁོར་བའི་ཆོས་དང་རྣམ་བྱང་མྱ་ངན་ལས་འདས་པའི་ཆོས་ཀུན་གདོད་མ་ནས་སྐྱེ་མེད་སྟོང་པའི་ཚུལ་དུ་རབ་
ཏུ་ཤེས་པ་ལྟར། གཞན་ཡང་སྟོན་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །དེ་བསྒྲུབ་པ་ནི་གཉིས་ལས་རྗེས་སུ་འགྲོ་བ་ནི། ལ་ལས་ཞེས་པ་ནས། བྱང་ཆུབ་རེག་ཞེས་པའི་བར། བྱང་ཆུབ་སེམས་
_6ÊZ
དཔའ་གང་ལ་ལ་ཞིག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་བྲིས་ནས། འཆང་ཞིང་དགེ་བའི་བཤེས་གཉེན་ལ་བྱིན་པ་དང༌། འགའ་ཞིག་དཔག་ཏུ་མེད་པའི་སངས་རྒྱས་ཀྱི་ཞིང་ཁམས་ན་གནས་པའི་སེམས་ཅན་
དག་དགྲ་བཅོམ་པར་བརྟུལ་བ་དང་གཉིས་སྔ་མ་བསོད་ནམས་ཆེ་བར་བསྟན་ཏོ། གཉིས་པ་ལྡོག་པ་ནི། མྱུ་གུ་མེད་པར་ཞེས་པ་ནས། མེད་པར་འགྱུར་ཞེས་པའི་བར། བྱང་ཆུབ་སེམས་དཔའ་ཤེས་རབ་ཀྱི་དོན་བསྒོམ་པ་
མེད་ནས། རྣམ་པར་འདྲེན་པ་སངས་རྒྱས་ནས། ཇི་སྲིད་ཉན་ཐོས་ལ་སོགས་པ་མེད་པར་འགྱུར་ཞེས་པ་མྱུ་གུ་དང་། ཉི་མ་དང་མ་དྲོས་པའི་དཔེ་དག་གིས་བསྟན་ཏོ། །ཡིད་རང་བ་དང་བསྔོ་བའི་ཕན་ཡོན་ལ་གཉིས་ཏེ། ཐོག་

མར་རྗེས་སུ་ཡིད་རང་བ་བསྟན་པ་ལ་ཡང་གཉིས་ལས། ཡུམ་གྱི་ཡིད་རང་བ་བསོད་ནམས་ཆེ་བ་དཔེས་བསྟན་པ་ནི། འཇིག་རྟེན་ཞེས་པ་ནས། ཆར་མི་ཕོད་ཞེས་པའི་བར། ཉི་མའི་དཀྱིལ་འཁོར་གྱི་དཔེས་ཤེས་རབ་
མཆོག་ཏུ་བསྟན་ལ། དཔེ་དང་སྦྱར་ཏེ་སྲིན་བུ་མེ་ཁྱེར་ལྟ་བུའི་ཉན་ཐོས་རྣམས་ཀྱིས་འབད་པ་ཅི་སྙེད་་པའང་བྱང་ཆུབ་སེམས་དཔའི་རྗེས་སུ་ཡིད་རང་བའི་ཆར་མི་ཕོད་དོ། ཞེས་པས་བསྟན་ཏོ། །གཉིས་པ་དམིགས་པ་རྣམས་
ཀྱི་ཁྱད་པར་བསྟན་པ་ནི། འདས་དུས་སྔོན་གྱི་ཞེས་པ་ནས། ཡིད་རང་ཞིང་ཞེས་པའི་བར་ལ། གང་ཞིག་སེམས་བསྐྱེད་པ་ནས་བཟུང་ནས། ལམ་ཕ་རོལ་ཏུ་ཕྱིན་པ་དྲུག་ལྡན་དུ་ཉམས་སུ་བླངས་ཏེ། སངས་རྒྱས་པའི་བར་ལ་
བསོད་ནམས་ཀྱི་ཕུང་པོ་ཇི་སྙེད་པ་དག །བདག་མེད་ཀྱི་ཤེས་རབ་ཀྱིས་ཡོངས་སུ་ཟིན་པའི་བྱང་ཆུབ་སེམས་དཔའི་རྗེས་སུ་ཡིད་རང་བས་ཐོབ་བོ། །གཉིས་པ་བསྔོ་བ་བསྟན་པ་ལ་ལྔ་ལས། ཇི་ལྟར་བསྔོ་བའི་དོན་ནི་འགྲོ་
བའི་དོན་དུ་བྱང་ཆུབ་ཕྱིར་ནི་ཐམས་ཅད་བསྔོ། ཞེས་པས། འགྲོ་བ་ཐམས་ཅད་སྡུག་བསྔལ་ལས་གྲོལ་བར་བྱ་བའི་དོན་དུ་མི་དམིགས་པར་བསྔོ་བ་ཡིན་ནོ། །གཉིས་པ་ཡང་དག་པའི་བསྔོ་བ་ནི། ཡོངས་བསྔོ་གལ་ཏེ་ཞེས་པ་
ནས། བསྔོ་བར་ཆུད་མ་ཡིན་ཞེས་པའི་བར། གོང་ལྟར་དམིགས་མེད་དུ་བསྔོ་བ་དེ་ལས་བཟློག་ནས། ཡོངས་སུ་བསྔོ་བའི་དུས་ན་བདེན་པའི་འདུ་ཤེས་ཅན་དུ་ཤེས་པ་འབྱུང་ཞིང་དམིགས་པ་དང་བཅས་ནས་འཁོར་

།གསུམ་ཡོངས་སུ་རྟོགས་པའི་འདུ་ཤེས་ཅན་འདི་དག་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མ་རྟོགས་ཤིང༌། ལྟ་བའི་གནས་སེམས་ནི་འཁོར་གསུམ་ལ་ཆགས་ཤིང་ཞེན་པ་དང་བཅས་པའོ།
དམིགས་པ་ཡོད་པས་བསྔོ་བའི་ཆོ་ག་བྱས་ཀྱང་དོན་ཡོངས་སུ་བསྔོ་བར་ཆུང་བ་མ་ཡིན་ཏེ་དམིགས་པ་དང་བཅས་པའི་ཕྱིར་རོ། །གསུམ་པ་ཡང་དག་པའི་བསྔོ་བ་ངོས་བཟུང་བ་ནི། གལ་ཏེ་འདི་ལྟར་ཞེས་པ་ནས། རྒྱལ་བས་
གསུངས་ཞེས་པའི་བར་ལ། དེ་ལས་བཟློག་སྟེ་གནས་ཏེ། འདི་ལྟར་བསྔོ་བྱ་བསྔོ་བྱེད་ཀྱི་ཆོས་འདི་རྣམས་སྐད་ཅིག་མ་ཡིན་པས་དུས་གསུམ་དུ་མི་སྡོད་པར་འགག་ཤིང་ཟད་དེ་མེད་པ་དང༌། བསྔོ་བ་གང་དུ་ཡོངས་སུ་བསྔོ་
བའི་བྱང་ཆུབ་དེ་ཡང་ཟད་ཅིང་འགགས་པ་དང༌། བསྔོ་བྱ་དགེ་བའི་ཆོས་ཀྱིས་ཡང་དག་པར་ན་བསྔོ་བྱེད་ཀྱི་ཆོས་ལ་དུས་ནམ་ཡང་བསྔོ་རྒྱུ་མེད་པས་མི་བསྔོ་བར་ཡོངས་སུ་ཤེས་པར་གྱུར་ནས། དེ་ལྟར་རབ་ཏུ་ཤེས་པས་
དེ་ལ་དམིགས་པ་མེད་པར་ཡང་དག་པར་ཡོངས་སུ་བསྔོས་པ་ཡིན་ནོ། །དེ་ལས་བཟློག་པ་གལ་ཏེ། བསྔོ་བྱ་བསྔོ་བྱེད་དུ་དངོས་པོ་དང༌། མཚན་མར་བྱེད་ན་དགེ་བ་དེ་ནི་བསྔོ་བ་བྱས་པ་མ་ཡིན་ཏེ། ཅི་སྟེ་དེ་བདག་ཏུ་འཛིན་
པའི་མཚན་མ་མེད་ན་བྱང་ཆུབ་ཏུ་བསྔོ་བ་བྱས་པ་ཡིན་ནོ། །ཇི་ལྟར་དམིགས་པ་དང་བཅས་པས་བསྔོ་ན། དཔེར་ན་དུག་དང་འདྲེས་པའི་ཁ་ཟས་བཟང་པོ་ཟ་བ་དེ་རྒྱུའི་དུས་ན་རོ་ཞིམ་ཡང༌། ཞུ་བའི་དུས་ན་སྡུག་བསྔལ་སྐྱེད་

པ་བཞིན་དུ། དཀར་པོའི་ཆོས་ལ་དམིགས་ལ་ཁ་ཟས་དུག་ཅན་ཟ་བ་དེ་དང་འདྲ་སྟེ་རྒྱུའི་དུས་ན་དགའ་བ་ཡིན་ཡང་དམིགས་པ་དང་བཅས་པས་འཁོར་བའི་དུ་ཁ་བསྐྱེད་པར་རྒྱལ་བས་གསུངས་སོ། །བཞི་པ་ཡང་དག་པའི་
དོན་ལ་གདམས་པ་ནི། དེ་ལྟ་འདི་ལྟ་ཞེས་པ་ནས། དེ་ལྟར་ཡོངས་སུ་བསྔོ་ཞེས་པའི་བར་ལ། དེ་ལྟ་བས་ན་ཚུལ་དེ་ལྟར་ཡོངས་སུ་བསྔོ་བ་ལ་བསླབ་པར་བྱ་སྟེ། དཔེ་སྔར་ཇི་ལྟར་དུས་གསུམ་གྱི་རྒྱལ་བ་དེ་དག་གིས་བསྔོ་
རྒྱུའི་དགེ་བ་དེའི་རང་བཞིན་མཁྱེན་པའི་རྣམ་པ་སྟེ། ངོ་བོ་གང་ཡིན་པ་དང༌། འབྱུང་གང་སྟེ་རྒྱུའི་ཆོས་དང་མཚན་ཉིད་དེ་མཚོན་པ་དེ་ཡིན་ལ། ཡང་ན་རིམ་པ་ལྟར་ངོ་བོ་རང་བཞིན་མཚན་ཉིད་གསུམ་གྱི་བསྡུས་པ་དེ་ལ་རྗེས་
སུ་ཡིད་རང་བའི་ཚུལ་དེ་ལྟ་དེ་ལྟར་ཡོངས་སུ་བསྔོ་བར་བྱའོ། ལྔ་པ་དེའི་ཕན་ཡོན་བསྟན་པ་ནི། དེ་ལྟར་བསོད་ནམས་ཞེས་པ་ནས། ཐམས་ཅད་ཟིལ་གྱིས་གནོན་ཞེས་པའི་བར་ལ། དམིགས་པ་མེད་པའི་ཚུལ་དེ་ལྟར་
རྗེས་སུ་ཡིད་རང་བའི་བསོད་ནམས་དེ་དག་བྱང་ཆུབ་ཏུ་མི་དམིགས་པར་ཡོངས་སུ་བསྔོ་བར་བྱེད་ན། དམིགས་པའི་དུག་མེད་དེ་བཀའ་བཞིན་དུ་བསྒྲུབས་པས་སངས་རྒྱས་མི་སྤོང་བ་དང༌། གཞན་ལ་ཡང་རྒྱལ་བས་
གསུངས་པ་ལྟར་སྨྲས་པ་ཡིན་ལ། ཚུལ་དེ་ལྟར་ཡོངས་སུ་བསྔོ་བའི་དཔའ་བོ་དེ་ནི་འཇིག་རྟེན་ན་གང་ཡང་རུང་བ་དམིགས་པ་ཅན་གྱི། བྱང་ཆུབ་སེམས་པའི་དགེ་བ་ཇི་སྙེད་བསགས་པ་དེ་དག་ཐམས་ཅད་

།དམིགས་མེད་ཀྱིས་ཟིལ་གྱི་གནོན་པ་ཡིན་ནོ། །དེ་ཡན་ཆོད་ཀྱིས་བསླབ་བྱ་ཤེས་རབ་ངོས་བཟུང་བ་བསྟན་ནས། སྤྱི་དོན་བཞི་པ་དེའི་རང་བཞིབཞིན་དུ་རྒྱུ་ལ་བསྐྱེད་པ་ལ་གསུམ་ལས། གང་
གིས་རྟོགས་པའི་རྒྱུ་ལ་ཡང་གསུམ་སྟེ། དངོས་པོ་ཡུམ་ཉིད་ཆོས་ཀྱི་མིག་ཡིན་པ་ནི། དམུ་ལོངས་དམིགས་བུ་མེད་ཞེས་པ་ནས། རྔན་པ་མི་ཐོབ་བཞིན་ཞེས་པའི་བར་ལ། དམུ་ལོང་གི་དཔེ་བཞིན་དུ་དངོས་གཞི་མི་དམིགས་
சு པའི་ཤེས་རབ་མེད་ན་སངས་རྒྱས་ཀྱི་སར་འགྲོ་བའི་མིག་མེད་པས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ལྔ་པོ་འདི་དག་ལ། རྗེས་སུ་འཁྲིད་པའི་དམིགས་བུ་ཤེས་རབ་མེད་པ་འབྲས་བུ་བྱང་ཆུབ་ལ་རེག་པར་ནུས་པ་མ་
8Z
ཡིན་ནོ། །གང་ཚེ་དངོས་གཞི་མི་དམིགས་པའི་ཤེས་རབ་ཀྱི་ཕ་རོལ་ཏུ་ཕྱིན་པས་ནི། རབ་ཏུ་ཟིན་པར་འགྱུར་བ་དེའི་ཚེ་མིག་སྙེད་པར་འགྱུར་ཞིང་ཕ་རོལ་ཏུ་ཕྱིན་པའི་མིང་ཡང་ཐོབ་བོ། །དགེ་བ་གཞན་ཚང་ཡང་ཤེས་རབ་
ཀྱི་མིག་མེད་ན་འབྲས་བུ་མི་ཐོབ་པའི་དཔེ་ནི། དཔེར་ན་རི་མོའི་ལས་ནི་ཡོངས་སུ་ཟིན་ཀྱང་མིག་འབྲས་མེད་པ་དཔེ་ནི། ཇི་སྲིད་དུ་མིག་འབྲས་མ་ཐོབ་ཀྱི་བར་དུ་ལྷ་བཟོ་བས་རྔན་པ་མི་ཐོབ་པ་བཞིན་ནོ། གཉིས་
རྣམ་དཔྱོད་ཀྱི་རིག་པ་ཡིན་པར་བསྟན་པ་ནི། གང་ཚེ་འདུ་བྱས་ཞེས་པ་ནས། སྤྱོད་པ་ཡིན་ཞེས་པའི་བར་ལ། འོ་ན་ཤེས་རབ་དེའི་རང་བཞིན་གང་ཞེ་ན་གང་ཚེ་འདུ་བྱས་འཁོར་བ་དང་འདུས་མ་བྱས་མྱ་ངན་ལས་འདས་པ་

དང༌། དཀར་པོ་དགེ་བ་དང་ནག་པོ་མི་དགེ་བའི་ཆོས་ཐམས་ཅད་མཐར་ཐུག་དཔྱོད་པའི་བློ་ཤེས་རབ་ཀྱིས་རྣམ་པར་བཤིག་ནས་བཙལ་ན་རྡུལ་ཕྲ་རབ་ཙམ་མི་དམིགས་པ་དེའི་ཚེ། དོན་དམ་ཅི་ཡང་མ་གྲུབ་པར་རྟོགས་
པས་འཇིག་རྟེན་དག་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བའི་གྲངས་སུ་འགྲོའོ། །དེ་ལྟར་བློ་ཡུལ་ཅི་ལ་ཡང་མི་གནས་པའི་དཔེ་ནམ་མཁའ་གང་ལ་ཡང་མི་གནས་པར་ཅུང་ཟད་དེ་དང་འདྲའོ། གལ་ཏེ། དེ་ལས་
གཞན་དུ་ན་བདག་ནི་རྒྱལ་བ་རྣམས་ཀྱིས་རྟོགས་ནས་གསུངས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྲད་པར་བྱ་ཞིང་། སེམས་ཅན་སྡུག་བསྔལ་ལ་རེག་ཅིང་ཉམས་ཐག་པ་བྱེ་བ་ཁྲག་ཁྲིག་མང་པོ་གྲོལ་བར་སེམས་དཔའ་
དེ་བདག་དང་སེམས་ཅན་ཐ་དད་དུ་འདུ་ཤེས་ཤིང་བདེན་པར་ཡོངས་སུ་རྟོག་པའི་བྱང་ཆུབ་སེམས་དཔས་ཏེ། འདི་ནི་དམིགས་པ་དང་བཅས་པས་ན་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་མ་ཡིན་ནོ། །གསུམ་པ་
སྦྱངས་པའི་དད་པ་ཡིན་པ་ནི། བྱང་ཆུབ་སེམས་དཔའ་ཞེས་པ་ནས། གྱུར་ན་མི་རུང་ངོ་ཞེས་པའི་བར་གྱིས། རྒྱུ་བྱང་ཆུབ་སེམས་དཔའ་གང་ལ་ལ་ཞིག་སྔོན་ཆད་བྱང་ཆུབ་ཀྱི་སེམས་སྤྱད་པར་སྤྱོད་པའི་ཚེ་ན། ལམ་ཕ་རོལ་ཏུ་
སྤྱད་པ་སྤྱོད་པ་ལ་མཁས་ཤིང་རྟོགས་པ་ལ་སོམ་ཉི་མེད་པ་ལ། ཚེ་འདིར་ཡང་ཕ་རོལ་ཏུ་ཕྱིན་པ་ཐོས་མ་ཐག་ཏུ་བྱང་ཆུབ་ཀྱི་སེམས་དེ་ནི་བདག་གི་སྟོན་པ་ཡིན་ནོ་སྙམ་པའི་འདུ་ཤེས་བསྐྱེད་ལ། འབྲས་བུ་དེས་ནི་བྱང་

།ཆུབ་ཞི་བར་མྱུར་དུ་རྟོགས་པར་འགྱུར་རོ། །དེ་ལས་བཟློག་པ་སྔོན་སྤྱད་པ་སྤྱོད་པའི་ཚེ་ན། སངས་རྒྱས་བྱེད་བ་ཁྲག་ཁྲིག་ལ་བསྙེན་བཀུར་གྱི་དགེ་བ་བྱས་ཀྱང༌། ངོ་བོ་རྒྱལ་བའི་ཡུམ་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་མ་དད་པས་མ་ཉན་ན། ཚེ་འདིར་འཆད་པ་ལ་ཉན་པས་ཐོས་ནས་བློ་ཆུང་དེ་ཡིས་མ་དད་པ་འདི་ནི་སངས་རྒྱས་ཀྱི་བཀའ་མ་ཡིན་ནོ། །ཞེས་སྤོང་བར་བྱེད་དེ། སྤངས་ནས་གཉེན་པོ་གཞན་
ཆོ གྱི་སྐབས་མེད་པར་གྱུར་པ་དེ་ནི་འབྲས་བུ་མནར་མེད་པའི་དམྱལ་བར་འགྲོའོ། །དོན་བསྡུ་བ་དེ་ལྟར་བས་ན་གལ་ཏེ་སངས་རྒྱས་ཀྱི་ཡེ་ཤེས་མཆོག་ལ་རེག་ཅིང་ཐོབ་པར་འདོད་ན་རྒྱལ་བའི་ཡུམ་འདིར་དད་པར་གྱིས་ཤིག
འདི་ལ་དད་པར་མ་བྱས་ན་དཔེ་ཅི་དང་འདྲ་ན། དཔེར་ན་ཚོང་པ་རིན་ཆེན་གླིང་དུ་སོང་ནས་ནོར་བུ་མ་རྙེད་པར་སླར་ལོག་པ་ལྟ་བུའོ། །གང་རྟོགས་པར་བྱ་བའི་རང་བཞིན་ལ་གཉིས་ལས། རྟོགས་བྱ་ཡུམ་གྱི་རང་བཞིན་ནི།
གཟུགས་ཀྱི་དག་པ་ཞེས་པ་ནས། དབྱེར་མེད་སྤྱད་དུ་མེད་ཞེས་བར་ལ། ཤེས་རབ་ཀྱི་ཡུལ་ནི་ཆོས་ཐམས་ཅད་རང་བཞིན་མེད་པ་སྟེ། ཡུལ་ནི་གཟུགས་ཀྱི་དག་པ་སྐྱེས་བུ་ཟུང་བཞི་འབྲས་བུ་དག་དང་རིག་པར་བྱའོ། དེ་
ལྟར་འབྲས་བུ་བཞི་དག་དཔེ་དང་ཆོས་ཅན་གཟུགས་དག་པ་དང༌། ཐེག་ཆེན་གྱི་འབྲས་བུ་ཐམས་ཅད་མཁྱེན་པ་ཉིད་དག་པར་གསུངས་ལ། དེ་ལྟར་ཐམས་ཅད་མཁྱེན་པ་ཉིད་དག་པ་དང་། འབྲས་བུ་བཞི་དག་པ་དང་ཆོས་

ཅན་གཟུགས་དག་པ་གསུམ་པོ་ལ་ཐ་དད་མེད་པའི་དཔེ། ནམ་མཁའི་ཁམས་དང་མཚུངས་ཏེ་དངོས་པོ་ལ་དབྱེར་མེད་ཅིང་བློས་ཀྱང་ཐ་དད་དུ་སྤྱད་དུ་མེད་དོ། དེ་ཡན་ཆོད་ཀྱི་ལམ་ཤེས་བཤད་ནས། སྐབས་གསུམ་པ་ཀུན་
ཤེས་པའི་གཞི་ཞེས་པའི་ངོ་བོ་ནི། གཞི་ལམ་དུ་བརྟེན་དུ་གྱུར་པའི་ཕུང་པོ་ཁམས་དང་སྐྱེ་མཆེད་ཀྱི་ཆོས་རྣམས་མི་དམིགས་པར་རྟོགས་པ་ཡིན་ཏེ། སྒྲོ་འདོགས་སྐྱེ་བའི་གཞི་དང༌། སྒྲོ་འདོགས་གཅད་པའི་གཞི་ཡིན་པས་
གཞི་ཞེས་བྱ། དེ་བདག་མེད་གཉིས་ཅི་རིགས་པར་རྟོགས་པས་གཞི་རྩ་ཆོད་པའི་ཕྱིར་གཞི་ཤེས་ཡིན་ནོ། །འདི་ལ་གཉིས་ལས་གོལ་ས་མི་མཐུན་ཕྱོགས་ཉན་རང་གི་གཞི་ཤེས་ཡིན་ལ། དེ་གཉེན་པོ་ཐེག་ཆེན་གྱི་གཞི་ཤེས་
ཡིས་མཚོན་ནས་བསྟན་པས་ཐེག་དམན་གྱི་གོལ་ས་བཅད་པའི་ཚུལ་གྱིས་ཉམས་སུ་ལེན་པའོ། འདི་ལ་མཚོན་བྱེད་ཀྱི་ཆོས་དགུ་ཡོད་དེ། དེ་ཡང༌། །ཤེས་པ་སྲིད་ལ་མི་གནས་ཤིང༌། །སྙིང་རྗེས་ཞི་ལ་མི་གནས་དང༌། །མི་
མཐུན་གཉེན་པོ་ཕྱོགས་དག་དང༌། །སྦྱོར་དང་དེའི་མཉམ་ཉིད་དང༌། །ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། ཞེས་པས་སྐབས་ཕྲན་གྱིས་ཕྱེད་བ་འདི་དག་ཀྱང་ཞོར་ལ་ཚང་བ་ཡིན་ཏེ
རྒྱས་པར་གཞན་དུ་ཤེས་སོ། གཉིས་པ་རྟོགས་བྱའི་དེའི་བློའི་རང་བཞིན་ལ་ཡང་གཉིས་ལས། སྲིད་ཞིའི་མཐའ་ལ་མི་གནས་པ་ནི། དཔའ་བོ་གར་སྤྱོད་པ་ནས། རྣམ་པར་རྒྱུ་ཞེས་པའི་བར་གྱིས། དེ་ཡང་དཔའ་བོ་བྱང་ཆུབ་

།སེམས་དཔའ་གར་ལྟར་ཐབས་སྣ་ཚོགས་ཀྱིས་སྤྱོད་པ་དང་ཤེས་རབ་ཀྱི་ཕ་རོལ་ཏུ་ཕྱིན་པ་མཐུ་ཡིས། ཁམས་གསུམ་གྱི་རྒྱུ་ཉོན་མོངས་པ་གཉིས་ལས་ཡང་དག་པར་འདས་ལ་ཉན་ཐོས་ཞི་
བ་ཕྱོགས་ཅིག་པ་ལྟར་དུ་རྣམ་པར་གྲོལ་བའང་མིན། མ་རིག་པ་དང་ལྟ་བའི་ཉོན་མོངས་པ་བཙལ་བར་གྱུར་ཀྱང་འདོད་པ་དང་སྲེད་པའི་ཟག་པ་ཙམ་ཡང་མ་སྤངས་པར་ཐབས་མཁས་ཀྱི་སྐྱེ་བ་ལྟར་སྟོན་པར་བྱེད་ཅིང༌།
སྐ
དཔེ་དེ་བཞིན་དུ་རྒས་པ་དང་ན་བ་དང་འཆི་བ་མེད་ཀྱང་གདུལ་བྱའི་བློ་ངོར་འཆི་འཕོ་ལ་སོགས་ཡོད་པ་ལྟར་སྟོན། དེ་ལྟ་བུའི་ཤེས་རབ་མེད་པའི་འགྲོ་བ་འདི་དག་མིང་གཞིའི་ཕུང་པོ་སྟེ། ཚོར་བ་དང་འདུ་ཤེས་འདུ་བྱེད་
རྣམ་ཤེས་བཞི་དང་གཟུགས་ཀྱི་ཕུང་པོ་སྟེ། ཕུང་པོ་ལྔའི་འདམ་ལྟར་ཐོན་དཀའ་བ་དེ་དག་ལ་ཆགས་ཤིང༌། དཔེ་རླུང་གིས་བསྐྱོད་པའི་ཟོ་ཆུ་ཁྱུད་མོའི་འཁོར་ལོ་ལྟ་བུའི་དོན་འཁོར་བའི་འཁོར་ལོ་ཁམས་གསུམ་དང་
རིགས་དྲུག་ཏུ་ཡང་དང་ཡང་དུ་འཁྱམ། འགྲོ་བ་ལམ་ལ་འཁྲུལ་པ་རྣམས་དཔེ་རི་དྭགས་རྒྱར་ཆུད་པ་དེ་མི་ཐར་བ་དེ་དང་འདྲ་བར་ཆུ་བོ་བཞིའི་རྒྱར་ཆུད་པས་འཁོར་བ་ལས་མི་ཐར་བར་ཤེས་ནས། མི་དམིགས་པར་ཤེས་
པའི་ཤེས་རབ་དང་ལྡན་པ་དེ་ནམ་མཁའ་ལ་བྱ་འཕུར་བ་བཞིན་དུ་གང་ལ་ཡང་མ་ཞེན་ཅིང་མི་བརྟེན་པར་རྣམ་པར་རྒྱུས་སོ། །གཉིས་པ་གནས་པའི་མཐའ་འགག་པ་ནི། སྤྱོད་པ་ཡོངས་དག་ཞེས་པ་ནས། ཆགས་པ་མེད་

པར་གྲོལ་ཞེས་པའི་བར་ལ། བྱང་ཆུབ་སེམས་དཔའ་སྤྱོད་པ་ཡོངས་སུ་དག་པ་གང་ལ་ལ་ཞིག་ཡུལ་གཟུགས་ལ་ཞེན་པས་མི་སྤྱོད་ཅིང༌། དེ་བཞིན་དུ་རྣམ་ཤེས་དང་འདུ་ཤེས་ཚོར་བ་དང༌། སེམས་པ་ལ་ཞེན་པའི་སྒོ་ནས་མི་
སྤྱོད་ན། མ་ཞེན་པ་དེ་ལྟར་སྤྱོད་པ་དེ་ཆགས་པ་དང་སྡང་བ་ཐམས་ཅད་ཡོངས་སུ་སྤོང་ཞིང༌། ཆགས་ཤིང་ཞེན་པ་ལས་བློ་རྣམ་པར་གྲོལ་བ་དེ་བདེ་བར་གཤེགས་པ་རྣམས་ཀྱིས་ཤེས་རབ་ལ་སྤྱོད་པ་ཡིན་ལ། དེ་ལྟར་ཕུང་པོ་
ལྔ་ལ་སྣང་བདེན་དུ་མ་ཞེན་པའི་སྒོ་ནས་སྤྱོད་པའི་བྱང་ཆུབ་སེམས་དཔའ་དེ་སྦྱངས་འཕྲོ་ཡོད་པས་མཁས། དོན་རྟོགས་པས་གསལ་བ་དེ་རང་རྒྱུད་ཀྱིས་ཆགས་ཤིང་ཞེན་པ་བཅད་ནས་འགྲོ་བ་ཁམས་གསུམ་ལའང་ཆགས་
88Z
ཤིང་ཞེན་པ་མེད་པར་སངས་རྒྱས་ཀྱི་སར་འགྲོ་བའོ། །ཇི་ལྟར་རྟོགས་པའི་རྣམ་པ་ནི། ཉི་མ་སྒྲ་གཅན་གཟའ་བྲལ་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་ལ། མ་རིག་པའི་མུན་པ་སེལ་ཞིང་དངོས་འཛིན་
བསྲེགས་པའི་དཔེ་ནི། དཔེར་ན་ཉི་མ་སྒྲ་གཅན་འཛིན་གྱི་གཟའ་དང་བྲལ་བ་དེ་མུན་པ་ལྟས་ནས་འོད་ལྷ་ངེ་འདུག་པ་དང༌། མེ་བཏང་བས་བསྲེག་པའི་དངོས་པོ་ཟུ་དང་ཤིང་དང་ནགས་ཚལ་ལ་སོགས་པ་བསྲེགས་པ་བཞིན་
དུ༑ ཀུན་ནས་ཉོན་མོངས་པ་དང་གཉེན་པོ་རྣམ་བྱང་གི་ཆོས་རྣམས་ཐམས་ཅད་རང་བཞིན་གྱིས་དག་ཀྱང་བློས་ཀྱང་ཡོངས་སུ་དག་པར་བྱང་ཆུབ་སེམས་དཔའ་དེས་ལམ་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་

།ཕྱིན་པ་ལ་བརྟེན་ནས་བལྟས་པས་བྱེད་པ་ལ་བྱང་ཆུབ་སེམས་དཔའ་མི་དམིགས་ལ་ལྟ་བྱ་དང་ལྟ་ཚུལ་གྱི་ཆོས་ཀུན་ཀྱང་མི་དམིགས་ཏེ། དེ་ལྟར་འཁོར་གསུམ་མི་དམིགས་པར་ཤེས་པ་འདི་
ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །དེ་ཡན་ཆད་ཀྱིས་ལྟ་བའི་དོན་མཁྱེན་པ་གསུམ་པོ་འབྲིང་དུ་བསྟན་པ་སོང་ནས། ད་རྒྱས་པར་བཤད་པ་ལ་རྣམ་གྲངས་ལྔ་ལས། སྦྱོར་བ་འཇུག་པ་ནས་གཟུང་
མ
ནས་བསླབ་པའི་རིམ་པ་ལ་ཡང་ལྔ་ལས། དྲི་བ་སྔོན་དུ་འགྲོ་བས་ཤེས་རབ་ལ་སྦྱོར་བ་ནི། མཁྱེན་པ་གསུམ་གྱི་དོན་ཉམས་སུ་ལེན་པའི་ཐབས་ལ་བསྒོམ་པའི་དོན་མཉམ་བཞག་གཙོ་ཆེར་སྟོན་པའི་རྣམ་ཀུན་རྩེ་མོ་གཉིས་
* ལས། སྐབས་བཞི་པའི་དོན་རྣམ་ཀུན་མངོན་རྫོགས་ཀྱི་སྦྱོར་བའི་ངོ་བོ་ནི། ཆོས་སྐུའི་རྒྱུ་བཞི་ལམ་རྣམ་གསུམ་དམིགས་པར་བསྡུས་ནས་བསྒོམས་པས་མཁྱེན་གསུམ་གྱི་རྟོགས་པ་འབད་རྩོལ་གྱི་དབང་དུ་བྱེད་པའོ། སྦྱོར་
བཞི་རང་གི་ངོ་བོའི་སྒོ་ནས་བསྟན་པས་མཚོན་ནས་བསྟན་མི་དགོས། འདི་ལ་དབྱེ་བ་བཅུ་གཅིག་གིས་བསྟན་ལ། གཞན་ཡང་སྐབས་ཕྲན་འདི་དག་གིས་ཀྱང་བསྟན་ཏེ། རྣམ་པ་སྦྱོར་བར་བཅས་རྣམས་དང༌། །ཡོན་ཏན་
སྒྲོན་ནི་མཚན་ཉིད་བཅས། ཐར་དང་ངེས་འབྱེད་ཆ་འཐུན་དང༌། །སློབ་པ་ཕྱིར་མི་ལྡོག་པའི་ཚོགས། །སྲིད་དང་ཞི་བ་མཉམ་ཉིད་དང༌། །ཞིང་དག་བླ་ན་མེད་པ་དང༌། །རྣམ་ཀུན་མངོན་རྫོགས་རྟོགས་པ་དང༌། །འདི་ནི་

ཐབས་མཁས་བཅས་པ་ཡིན། །ཞེས་པས་མཚམས་ཕྱེ་བ་མེད་ཀྱང་ཤུགས་ཀྱི་ཚང་ངོ༌། དེ་ལ་རྒྱལ་བ་ལ་ནི་ཞེས་པ་ནས།སེམས་དཔའ་བརྩོན་ཞེས་པའི་བར་ལ། རྒྱལ་པ་ཤཱཀྱ་ཐུབ་པ་ལ་ནི་ལྷའི་དབང་པོ་བརྒྱ་བྱིན་གྱིས་ཞུས་
པ༑ བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པར་འདོད་པ་དེས་ཇི་ལྟར་བརྩོན། མི་སྦྱོར་བའི་སྦྱོར་གཞི་ཇི་ལྟར་བསླབ་པར་བགྱི།ཞེས་ཞུས་པས་དེའི་ལན།
ཕུང་པོ་དང་ཁམས་དང་སྐྱེ་མཆེད་ལ་སོགས་པའི་ཆོས་གང་ལ་ཡང་རྡུལ་ཙམ་ཡང་བརྩོན་པར་མི་བྱེད་ཅིང༌།ཕུང་པོ་ལ་སོགས་པ་མི་བརྩོན་པར་དེ་ནི་བྱང་ཆུབ་སེམས་པའི་བརྩོན་པ་ཡིན་ནོ། །གཉིས་པ་སྦྱོར་བ་ལ་ལེགས་
པར་གནས་པའི་ཡོན་ཏན་ལ་གསུམ་ལས། སྦྱོར་བ་དེའི་སྔོན་དུ་འགྲོ་བའི་རྒྱུ་ཡོན་ཏན་ནི། གང་ཞིག་ཆོས་འདི་ཞེས་པ་ནས། ལྷག་བཅས་ཡིན་ཞེས་པའི་བར་ལ། གང་ཟག་གང་ལ་ལ་ཞིག་ཉོན་མོངས་འཁོར་བའི་ཆོས་དང་
རྣམ་བྱང་མྱ་ངན་ལས་འདས་པའི་ཆོས་འདི་རྣམས་ཐམས་ཅད་སྤྲུལ་པ་དང་སྒྱུ་མ་འདྲ་བར་སྣང་ཡང་བདེན་པ་མེད་པར་ཤེས་ཤིང༌། དེ་ལ་དེ་ལྟར་མ་ཡིན་ཞིང་བསླབ་མི་དགོས་སྙམ་པའི་སོམ་ཉི་མེད་ཅིང་དེ་ལྟར་སློབ་པ་ལ་
ཕྱིར་ཞིང་སྦྱོར་བར་བྱེད་པ་སེམས་ཅན་དེ་ནི་སྔོན་འབྱུང་གི་དུས་རིང་མོ་ཞིག་ནས་ཐེག་ཆེན་གྱི་ལམ་འདི་ལ་ཞུགས་ཟིན་པར་རིག་པར་བྱ་ཞིང༌། སྔོན་ཡང་ཡུལ་ཡང་དག་པར་རྫོགས་པའི་སངས་རྒྱས་བྱེ་བ་ཁྲག་ཁྲིག་མང་པོ་

།རྣམས་ལ་ལྷག་པར་བསྙེན་བཀུར་བྱས་པ་ཡིན་ནོ། །འབྲས་བུ་བྱང་ཆུབ་ལ་ཉེ་བའི་ཡོན་ཏན་ལ་བཞི་ལས། གནག་རྫིའི་དཔེ་བསྟན་པ་ནི། དགོན་པའི་ལམ་ནི་ཞེས་པ་ནས། ས་ལ་མིན་ཞེས་
པའི་བར་ལ། གནག་རྫིའི་དཔེ་དེ་བཞིན་དུ་བྱང་ཆུབ་ཡོངས་སུ་ཚོལ་བ་ལ་ཞུགས་པའི་ཚེ་རྒྱལ་བ་རྣམས་ཀྱི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་མཉན་པ་ལ་སོགས་པ་གང་ཐོབ་པ་དེ་ནི་ངན་འགྲོའི་འཇིགས་པ་ལས་
དབུགས་ཕྱིན་པ་ཐོབ་པར་གྱུར་ཅིང་ཉན་རང་དུ་ལྷུང་གིས་དོགས་པའི་འཇིགས་པ་མེད་དོ། །ཉན་ཐོས་དགྲ་བཅོམ་པའི་ས་ལ་སློབ་པ་མ་ཡིན་ཞིང་རྐྱེན་རྟོགས་རང་སངས་རྒྱས་ཀྱི་ས་ལ་སློབ་པ་མ་ཡིན་ནོ། གཉིས་པ་རྒྱ་མཚོའི་
དཔེ་བསྟན་པ་ནི། མི་ཞིག་རྒྱ་མཚོ་ཞེས་པ་ནས། བདག་རེག་འགྱུར་ཞེས་པའི་བར་ལ། རྒྱ་མཚོའི་དཔེ་དེ་ལྟར་བྱང་ཆུབ་དམ་པར་བསྒྲུབ་པའི་ལམ་ལ་རབ་ཏུ་ཞུགས་ཏེ་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་ ི
བམ་འདི་ཉིད་ཡིན་པར་རིག་པར་བྱས་ལ། དེ་ནི་རྣམ་པར་འདྲེན་པས་བྱང་ཆུབ་ཏུ་ལུང་བསྟན་པར་མ་གྱུར་ཀྱང་། འདི་ནས་བཤད་པ་དང་བདག་གི་བློ་འཐུན་པར་འདུག་པས། དེ་ཡང་སངས་རྒྱས་ཀྱི་བྱང་ཆུབ་དེ་དུས་རིང་པོ་
མི་ཐོགས་པར་བདག་གིས་རེག་ཅིང་ཐོབ་པར་འགྱུར་རོ་སྙམ་དུ་བལྟའོ། །གསུམ་པ་སྟོང་པའི་དཔེ་ནི། དཔྱིད་དུས་བཟང་ལ་ཞེས་པ་ནས། བྱང་ཆུབ་འཐོབ་པའི་བར་ལ། སྡོང་པོའི་དཔེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་

པའི་གླེགས་བབམ་འདི་གང་ཟག་སུའི་ལག་ཏུ་ཐོབ་ཅིང་ཐོས་པ་ལ་སོགས་བྱས་པས་དུས་རིང་པོར་མི་ཐོགས་པར་འདྲེན་པ་རྣམས་ཀྱིས་བྱང་ཆུབ་འཐོབ་བོ། །བཞི་པ་སྦྲུམ་མའི་དཔེ་བསྟན་པ་ནི། དཔེར་ན་བུད་མེད་ཞེས་པ་
ནས། བྱང་ཆུབ་རེག་ཞེས་པའི་བར་ལ། སྦྲུམ་མའི་དཔེ་དེ་བཞིན་དུ་བྱང་ཆུབ་སེམས་པ་རྒྱལ་བའི་ཡུམ་ཤེས་རབ་ཀྱི་ཕ་རོལ་ཕྱིན་པ་འདི་ཉན་ཅིང་ཐོས་པས་ཆོས་ལ་དགའ་བ་དང་འབྲས་བུ་ལ་འདུན་པ་བསྐྱེད་པས་མྱུར་དུ་
བྱང་ཆུབ་ལ་རེག་པར་འགྱུར་རོ། །ངོ་བོའི་ཕན་ཡོན་ལ་གསུམ་ལས། འཕེལ་འགྲིབ་མེད་པར་བསྟན་པ་ནི་ཤེས་རབ་ཀྱི་་ཕ་རོལ་ཏུ་ཕྱིན་པ་ཞེས་པ་ནས། འགྲིབ་མི་མཐོང་ཞེས་པའི་བར་ལ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་
པ་མཆོག་ལ་སྤྱོད་པའི་ཚེ། ཞི་གནས་དང་ལྷག་མཐོང་ཟུང་དུ་འབྲེལ་བའི་རྣལ་འབྱོར་པ་དེས་ཡུལ་གཟུགས་ཀྱི་དེ་བཞིན་ཉིད་ལ་མང་དུ་འཕེལ་བ་དང་ནི་ཉུང་ངུ་ཡོངས་སུ་འགྲིབ་པ་མི་མཐོང་སྟེ་ངོ་བོ་དང་ཡོངས་སུ་བྲལ་བའི་
ཕྱིར་རོ། །ཆོས་ཀྱི་དབྱིངས་མི་མཐོང་བར་བསྟན་པ་ནི། གང་ཞིག་ཞེས་པ་ནས། ཤེས་རབ་གནས་པའི་བར་ལ། སྔར་གང་ཞིག་ཆོས་ཡིན་པ་དང༌། ཆོས་མིན་པ་དང་ཆོས་དེ་དག་གི་དབྱིངས་སྟོང་པ་ཉིད་མི་མཐོང་ཞིང༌།
རྟོགས་ཀྱང་མྱ་ངན་ལས་འདས་ལ་མི་རེག་པ་བྱང་ཆུབ་སེམས་དཔའ་དེ་ནི་བློ་ཤེས་རབ་ལའང་གནས་པ་ཡིན་ནོ། །གསུམ་པ་རྣམ་པར་མི་རྟོག་པ་བསྟན་པ་ནི། གང་ཞིག་འདིར་སྤྱོད་ཞེས་པ་ནས། ཕྱིན་མཆོག་སྤྱོད་པ་

།ཡིན་ཞེས་པའི་བར་ལ། བྱང་ཆུབ་སེམས་དཔའ་ཡུམ་འདིར་སྤྱོད་པ་དེ་ལ་སྤྱད་པས་སངས་རྒྱས་ཀྱི་ཆོས་རྣམས་ལ་བླང་བྱར་འཛིན་པའི་ཚུལ་གྱིས་མི་རྟོག་སྟེ། ཆོས་གང་ཞེ་ན་སྟོབས་བཅུ་དང་
རྫུ་འཕྲུལ་གྱི་རྐང་པ་བཞི་དང་འབྲས་བུ་བྱང་ཆུབ་ཞི་བ་ཆོས་སྐུར་མི་རྟོག །ངོ་བོ་ཉིད་དུ་མི་རྟོག་ཁྱད་པར་དུ་རྟོག་བྲལ་ཉིད་དུ་སངས་རྒྱས་ཀྱིས་བྱིན་གྱི་བརླབས་ཀྱིས་སྤྱོད་པ། འདི་ནི་ཡུམ་ཤེས་རབ་ཀྱིས་ཕ་རོལ་ཏུ་ཕྱིན་པ་
མཆོག་ལ་སྤྱོད་པ་ཡིན་ནོ། སྦྱོར་བ་ལ་བར་དུ་གཅོད་པའི་སྐྱོན་ལ་གསུམ་ལས། དང་པོར་དྲི་བའི་སྒོ་ནས་མདོར་བསྟན་པ་ནི། སྨྲ་བའི་ཟླ་བ་ཞེས་པ་ནས། ཡོངས་སུ་བརྗོད་ཞེས་པའི་བར་ལ། སྨྲ་བའི་ཟླ་བ་རྣམས་ཀྱི་ནང་
ནས་ཟླ་བ་སངས་རྒྱས་ལ་ནི་གནས་བརྟན་རབ་འབྱོར་གྱིས་ཞུས་པ། རབ་འབྱོར་གྱི་གསོལ་པ་བཅོམ་ལྡན་འདས་ཡོན་ཏན་གྱི་རང་བཞིན་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དགའ་བ་རྣམས་དེ་ལ་ཉམས་སུ་ལེན་པར་བྱེད་
པ་ལ་སྐྱོན་བདུད་ཀྱི་ལས་ཀྱི་བར་དུ་གཅོད་པ་གང་ལགས་ཞེས་ཞུས་པའི་ལན། སྟོན་པ་བཅོམ་ལྡན་འདས་ཀྱིས་རབ་འབྱོར་ལ་ལན་བཀའ་བསྩལ་པ། སྤྱིར་བར་དུ་གཅོད་པ་འགྱུར་བ་མང་སྟེ། འོན་ཀྱང་དེ་ལས་སྐབས་
འདིར་རེ་ཤིག་ཅུང་ཟད་ཙམ་ཞིག་བརྗོད་པར་བྱའོ། །གཉིས་པ་རྣམ་པའི་དབྱེ་བ་རྒྱས་པར་བཤད་པ་ལ་བཞི་ལས། དང་པོ་ཡུལ་གྱི་སྦྱོར་བ་ལས་ཉམས་པ་ནི། རྒྱལ་བའི་ཤེས་རབ་ཞེས་པ་ནས། བདུད་ཀྱི་ལས་ཞེས་པའི་

བར་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ། སྦྱོར་བའི་གཞི་ཉམས་པར་འགྱུར་རོ་ཞེས་སྦྱར་རོ། །གཉིས་པ་ཐམས་ཅད་མཁྱེན་པའི་ལམ་གཞན་འཚོལ་བ་ནི། དེ་ལྟར་མི་ཤེས་པ་ནས། ཚོལ་བྱེད་དེ་བཞིན་ནོ་ཞེས་པའི་བར་
ལ༑ ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་བོར་ཏེ། ལམ་གོལ་བ་ཚོལ་བ་ནི། གླང་པོ་ཆེ་དང་ཟས་མཆོག་དམན་གྱི་དཔེ་དང་སྦྱར་ཏེ་ཤེས་པར་བྱའོ།།གསུམ་པ་བསྙེན་བཀུར་གྱི་རོ་མྱང་བ་ནི། སྟི་སྟང་འདོད་པར་ཞེས་པ་
ནས། བདུད་ཀྱི་ལས་ཞེས་པའི་བར་གྱིས། གང་ཟག་འགའ་ཞིག་བཟའ་བཏུང་ལ་སོགས་པ་དོན་དུ་གཉེར་བས་བདུད་ཀྱི་ལས་སུ་འགྱུར་བར་བསྟན་ཏོ། །བཞི་པ་འཆད་ཉན་གྱི་གེགས་སུ་འགྱུར་བ་ནི། གང་དག་དེའི་ཚེ་ན་
ཞེས་པ་ནས། འབྱུང་བར་འགྱུར་ཞེས་པའི་བར་གྱིས། ཤེས་རབ་ཀྱི་ཕ་རོལ་ཏུ་ཕྱིན་པ་ཤིན་ཏུ་དཀོན་པར་བསྟན་ཏོ། །བར་ཆད་མང་བའི་རྒྱུ་བསྟན་པ་ནི། དེ་ཚེ་གང་དག་གིས་ནི་ཞེས་པ་ནས། སྤྲོ་བར་འགྱུར་ཞེས་པའི་བར་
གྱིས། དགེ་སློང་དག་རྒྱུད་མ་རུངས་པར་བྱས་པ་ལ་བརྟེན་ནས་ཆོས་སྤོང་བར་འགྱུར་ཞེས་བསྟན་ཏོ། །བར་ཆད་བྱུང་ཡང་མི་ཚུགས་པའི་རྒྱུ་བསྟན་པ་ལ་གཉིས་ལས། ཕྱོགས་བཅུའི་སངས་རྒྱས་ཀྱིས་བསྲུང་བ་ནི་ཕྱོགས་
བཅུའི་སངས་རྒྱས་དེ་དག་ཡོངས་སུ་འཛིན་ལ་སྦྱོར་ཞེས་པ་ནི། ང་གནོད་པ་དེ་ལས་གོ་བཟློག་པ་ནི་ཕྱོགས་བཅུ་ན་བཞུགས་པའི་སངས་རྒྱས་དེ་དག་གང་ཟག་དེ་ལམ་ཡོངས་སུ་འཛིན་པ་ལ་སྦྱོར་བའི། འབུམ་ལས་ཀྱང་

།ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་སུ་ལེན་པ་དེ་ལ་བདུད་ཀྱིས་གླགས་བལྟས་ཀྱང་གླགས་རྙེད་པར་མི་འགྱུར་ཏེ། དེ་ཅིའི་ཕྱིར་ཞེ་ན་ཕྱོགས་བཅུའི་སངས་རྒྱས་རྣམས་ཀྱིས་དེ་ལ་བསྲུང་༄༅།
བ་དང་བསྐྱོབ་པ་དང་སྦ་བར་མཛད་པའི་ཕྱིར་རོ་ཞེས་གསུངས་སོ། །གཉིས་པ་དེ་བསྲུང་བའི་རྒྱུ་མཚན་བསྟན་པ་ལ་གསུམ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་སངས་རྒྱས་ཀུན་གྱི་ཡུམ་ཡིན་པ་ལ་ཡང་ལྔ་ལས་དོན་དགོད་པ་
ནི༑ མ་ཞིག་ན་བར་གྱུར་ན་ཞེས་པ་ནས། དགོངས་པ་མཛད་ཞེས་པའི་བར་ལ། བསྲུང་བའི་འཐད་པ་དཔེས་བསྟན་པ་ནི། དཔེར་ན་མ་ཞིག་ན་བར་གྱུར་པ་ན། བུ་ནི་མང་པོ་ཡོད་པ་ལ། བུ་དེ་ཀུན་མ་ན་བར་གྱུར་པ་ན་
བདག་ཅག་གི་་མ་འདི་དྲིན་ཆེ་བས་ཡིད་མི་བདེ་ཞིང་ཅི་ནས་ཀྱང་ཉེས་པར་མི་འགྱུར་བར་བྱ་བའི་ཕྱིར་མ་དེ་ལ་རིམ་གྲོ་བྱེད་ལ དཔེ་དེ་བཞིན་དུ་ཕྱོགས་བཅུའི་འཇིག་རྟེན་གྱི་ཁམས་ཀྱི་སངས་རྒྱས་རྣམས་ཀྱང༌། རང་གི་
ཡུམ་དུ་གྱུར་པའི་ཤེས་རབ་ཀྱི་ཕ་རོལ་དུ་ཕྱིན་པའི་དམ་པ་འདི་ལ་དགོངས་པ་མཛད་པས། དེ་ཉམས་སུ་ལེན་པ་དེ་ལ་བསྲུང་བ་དང་བསྐྱོབ་པ་མཛད་དོ། །གཉིས་པ་དུས་གསུམ་གྱི་རྒྱལ་བ་བསྐྱེད་པ་ནི། གང་དག་འདས་དང་
ཞེས་པ་ནས། འདི་ལ་འབྱུང་ཞེས་པའི་བར་ལ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཇི་ལྟར་ཞེས་ན་སངས་རྒྱས་གང་དག་སྔར་འདས་པ་དང་ད་ལྟར་ཕྱོགས་བཅུ་ན་བཞུགས་པའི་འཇིག་རྟེན་གྱི་མགོན་པོ་གང་དག་དང༌།

གང་དག་མ་འོངས་པའི་དུས་ན་འབྱུར་བར་འགྱུར་བའི་སངས་རྒྱས་དེ་དག་ཐམས་ཅད་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉམས་སུ་བླངས་བ་ལས་འབྱུང་བའི་ཕྱིར་རོ། །གསུམ་པ་དེ་ལ་འཇིག་རྟེན་པ་ནི། འཇིག་རྟེན་སྟོན་
པ་ཞེས་པ་ནས། གཤེགས་པ་མཁྱེན་ཤེས་པའི་བར་ལ། ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདིས། འཇིག་རྟེན་གྱི་རང་བཞིན་ཇི་ལྟར་སྟོན་པ་སངས་རྒྱས་པས་ན་རྒྱལ་བ་རྣམས་ཞེས་བྱའོ། །དེ་བཞིན་དུ་སེམས་ཅན་རྣམས་
ཀྱི་བག་ལ་ཉལ་དང་སེམས་ཅན་ཉིད་ཀྱི་སྤྱོད་པ་ཡང་སྟོན་པར་བྱེད་དོ། །ཆོས་ཉིད་ཇི་ལྟར་བ་སྟོན་པ་ནི་འཇིག་རྟེན་རྣམས་ཀྱི་དེ་བཞིན་ཉིད་དང་འཕགས་པ་དགྲ་བཅོམ་པའི་དེ་བཞིན་ཉིད་དང༌། རང་རྒྱལ་བའི་དེ་བཞིན་
ཉིད་དང་རྒྱལ་སྲས་བྱང་ཆུབ་སེམས་་པའི་དེ་བཞིན་ཉིད་དོ། །དེ་ཐམས་ཅད་རང་བཞིན་ཅིག་པ་ཉིད་དེ། གང་དུ་ཅིག་ན་དངོས་པོ་དང་བྲལ་ལ་གཞན་མིན་པའི་དེ་བཞིན་ཉིད་ལ་སོགས་པའི་ཟབ་མོ་བརྒྱད་པོ་དེ་དག་ལམ་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་པ་དེ་བཞིན་གཤེགས་པ་ཇི་ལྟར་ཡིན་པ་ལྟར་མཁྱེན་ཏོ། །བཞི་པ་དེའི་མཚན་འདོག་པ་ནི། མཁས་པ་འཇིག་རྟེན་ཞེས་པ་ནས། མཚན་གསོལ་ཏོ་ཞེས་པའི་བར་ལ། ཡང་མཁས་པ་
སངས་རྒྱས་རྣམས་འཇིག་རྟེན་ན་གནས་སམ་འོན་ཏེ་མྱ་ངན་ལས་འདས་ཀྱང་རུང་སྟེ། ཆོས་ཉིད་ལ་ཡང་སྐྱོན་མེད་པ་ཆོས་རྣམས་ཀྱི་རང་བཞིན་སྟོང་པ་ཉིད་འདི་ཡེ་ནས་གནས་ཏེ། མདོ་ཆེན་མོ་ལས་སངས་རྒྱས་འཇིག་རྟེན་

།དུ་བྱོན་ཡང་རུང་མ་བྱོན་ཡང་རུང་སྟེ། ཆོས་རྣམས་ཀྱི་མཚན་ཉིད་ནི་དེ་བཞིན་དུ་གནས་སོ་ཞེས་གསུངས་པའི་ཕྱིར་རོ། གནས་ལུགས་དེ་ལྟར་དུ་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་རྟེན་ནས་དེ་བཞིན་ཉིད་འདི་རྗེས་སུ་རྟོགས་པ་དེའི་ཕྱིར་རྟོགས་པ་པོ་ལ་ཡང་དེ་བཞིན་གཤེགས་པ་ཞེས་བྱ་བའི་སངས་རྒྱས་ཀྱི་མཚན་རྣམ་གྲངས་འདི་གསོལ་ཏོ། ལྔ་པ་སྤྱོད་པ་སྦྱོར་བ་གཉིས་ལས། དང་པོ་
མདོར་བསྟན་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པ་ནས། ཡིན་ཏེ་ཞེས་པའི་བར་ལ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལྷའི་དབང་པོའི་དགའ་བའི་ཚལ་ལྟ་བུ་ལ་བརྟན་པའི། ཕྱོགས་བཅུ་དང་ལྡན་པའི་རྣམ་པར་
འདྲེན་པ་རྣམས་ཀྱི་མི་དམིགས་པའི་ཐུགས་རྗེ་བྱམས་པའི་སྤྱོད་ཡུལ་འདི་ཡིན་ནོ། །གཉིས་པ་རྒྱས་པར་བཤད་པ་ནི། སེམས་ཅན་སྡུག་བསྔལ་ཞེས་པ་ནས་ཆོས་ཀྱང་རབ་ཏུ་སྟོན་ཞེས་པའི་བར་ལ། སྤྱིར་ཀུན་རྫོབ་ཏུ་སེམས་
ཅན་སྡུག་བསྔལ་ལས་གྲོལ་བ་དང་བྱེ་བྲག་ཏུ་ཡང་ངན་སོང་གསུམ་ལས་ཡོངས་སུ་འདོན་ཀྱང༌། རྣམ་པར་འདྲེན་པ་དེ་དོན་དམ་པར་ནམ་ཡང་སེམས་ཅན་ཇི་སྙེད་ཅིག་གི་དོན་བྱས་སོ་སྙམ་པ་ལ་སོགས་པའི་འདུ་ཤེས་
འགྱུར་བ་མེད་ལ། ལོགས་རྟོགས་ཚར་གཅོད་པའི་དཔེ། མིའི་སེང་གེ་ལྟར། མིའི་སེང་གེ་སངས་རྒྱས་ཀྱང་རི་སུལ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་མུ་སྟེགས་ཅན་ལམ་ལོག་པར་འཛིན་པ་མང་པོ་སྐྲག་

པར་བྱེད་ཅིང༌། འཇིག་རྟེན་སྟོང་པ་ཉིད་ཀྱི་སྒྲ་ཡང་སྒྲོགས་སོ། །མ་རྟོགས་པ་གཞན་རྗེས་སུ་འཛིན་པ་ཉི་མའི་དཔེ་དེ་བཞིན་ཆོས་ཀྱི་རྒྱལ་པོ་ཡང་ནམ་མཁའ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས
སྲིད་པའི་ས་བོན་སྤེལ་བ་ལུས་དང་ལོངས་སྤྱོད་ཀྱི་ཆུ་རླུང་སྐེམས་ཤིང་ཐར་ལམ་གྱི་ཆོས་ཀྱང་རབ་ཏུ་སྟོན་ཏོ། །ཡུམ་གྱི་བྱ་བ་དང་ལྡན་པ་ལ་གསུམ། ཡང་དག་པའི་མཐའ་བསྟན་པས་བྱ་བ་ཟབ་མོ་དང་ལྡན་པ་ལ་གཉིས་
ལས་བསྟན་པ་ནི། གཟུགས་རྣམས་མི་མཐོང་ངོ་ཞེས་པ་ནས། གཤེགས་པས་བསྟན་ཞེས་པའི་བར་ལ། ཡང་རྣམ་པར་སྤྱོད་པའི་བློས་བཙལ་ན་གཟུགས་རྣམས་སྣང་ཙམ་དུ་མི་མཐོང་ཞིང༌། ཚོར་བ་དག་ཀྱང་མི་མཐོང་ཞིང༌།
དེ་བཞིན་འདུ་ཤེས་ཀྱང་མཐོང་བ་མེད་ལ་སེམས་པ་ཡང་མི་མཐོང་ཞིང༌། དོན་གྱི་ངོ་བོ་ལ་གང་ལ་བསགས་པ་ནས། རྣམ་པར་ཤེས་པ་དང་བསམས་པས་ན་སེམས་ཤེས་པའི་རྟེན་བྱེད་པ་ཡིན་ཏེ། དེ་རྣམས་མཐོང་བ་
མེད་པས་དེ་རྣམས་ལས་བཟློག་པའི་འདུས་མ་བྱས་ཀྱང་མཐོང་བ་མེད་པས་ཏེ། འདི་ནི་ཆོས་རྣམས་ཀྱི་ཆོས་ཉིད་མཐོང་བ་ཡིན་ཞེས་དེ་བཞིན་གཤེགས་པས་བསྟན་པ་དང༌། ཆོས་ཡང་དག་པར་བསྡུད་པའི་མདོ་
ལས་ཀྱང་འགའ་ཡང་མཐོང་བ་མེད་པ་ནི་དེ་ཁོ་ན་ཉིད་མཐོང་ཞེས་བསྟན་ཏོ། །གཉིས་པ་བཤད་པ་ནི། ནམ་མཁའ་མཐོང་ཞེས་པ་ནས། ཆོས་ཀུན་མཐོང་ཞེས་པའི་བར་གྱིས། འོ་ན་ཇི་ལྟར་མཐོང་ཞེ་ན་དཔེ་ནམ་མཁའ་

།མཐོང་ངོ་ཞེས་སེམས་ཅན་ཁ་ཅིག་གིས་ཚིག་གིས་རབ་ཏུ་བརྗོད་པ་དེ་དག་གི་དོན། ནམ་མཁའ་ཇི་ལྟར་མཐོང་སྟེ་མཐོང་བའི་དོན་འདི་བརྟག་པར་གྱིས། དེ་ལྟར་བལྟས་ན་གང་དུ་ཡང་
མཐོང་བ་མེད་པ། དེ་ལྟར་ཆོས་རྣམས་ཀྱི་ཆོས་ཉིད་མཐོང་བ་ཡང་ནམ་མཁའ་ལྟ་བུར་དེ་བཞིན་གཤེགས་པས་བསྟན་ཏོ། ཆོས་ཉིད་མཐོང་བའི་དཔེ་ནམ་མཁའ་ལས་གཞན་གྱིས་ཀྱང་ནི་བསྙད་ཅིང་བསྟན་པར་ནུས་པ་ཡིན་
ནོ༑ །བྱང་ཆུབ་སེམས་དཔའ་གང་གིས་ནམ་མཁའ་མཐོང་མེད་ཀྱི་ཚུལ་དེ་ལྟར་མཐོང་བ་དེ་ཡིས་ཆོས་ཀུན་ཀྱང་མཐོང་ངོ༌། །བློན་པོའི་དཔེས་བྱ་བ་རྒྱ་ཆེན་པོ་དང་ལྡན་པ་ནི། རྒྱལ་པོ་བཏང་སྙོམས་ཞེས་པ་ནས། ཕྱིན་པ་བྱེད་
ཞེས་པའི་བར་ལ། དཔེར་ན་རྒྱལ་པོ་ཆེན་པོ་སྟེ་བཏང་སྙོམས་སུ་འདུག་ཅིང་ལས་བྱེད་དུ་བཅུག་པའི་བློན་པོས་རྒྱལ་སྲིད་ཀྱི་བྱ་བ་ཀུན་བྱེད་པ་ལྟར། བྱང་ཆུབ་སེམས་དཔས་སངས་རྒྱས་ཀྱི་མཛད་པ་དང་ཉན་ཐོས་ཀྱི་ཆོས་
རྣམས་ཇི་སྙེད་པ་དེ་དག་ཐམས་ཅད་ཀྱང་བློན་པོ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པས་བྱེད་དོ། །རྒྱལ་པོའི་དཔེས་བྱ་བ་རྨད་དུ་བྱུང་བ་དང་ལྡན་པ་ནི། རྒྱལ་པོ་གྲོང་དུ་ཞེས་པ་ནས། ཐམས་ཅད་བསྡུད་ཞེས་པའི་བར་ལ
ཡང་དཔེར་ན་རྒྱལ་པོ་ཆེན་པོ་བཅའ་བསྡུད་པ་ལའང་གྲོང་དུ་ཡང་མི་འགྲོ་ལ་ཡུལ་འཁོར་དུ་ཡང་མི་འགྲོ་བར། རང་གི་ཡུལ་དུ་འདུག་ནས་བཅའ་་ལ་སོགས་པའི་འདུ་བ་ཐམས་ཅད་བློན་པོས་བསྡུད་པ་ལྟར་དུ། བྱང་ཆུབ་

སེམས་དཔའ་མཉམ་བཞག་གི་དུས་ན་ཆོས་ཉིད་གང་དུ་ཡང་མི་འགྲོ་ལ། རྗེས་ཐོབ་ཀྱི་དུས་ན་སངས་རྒྱས་ཀྱི་སའི་ཡོན་ཏན་སྟོབས་དང་མི་འཇིགས་པ་ལ་སོགས་པའི་གང་ཡིན་པ་ཐམས་ཅད་བསྡུད་པའོ །ཡུམ་བྱང་ཆུབ་
ཀྱི་ངེས་བཟུང་གི་ལམ་དུ་བསྟན་པ་ལ་གཉིས་ལས། མདོར་བསྟན་པ་ནི། གང་ལ་བདེ་གཤེགས་ཞེས་པ་ནས། མྱུར་དུ་འཐོབ་ཞེས་པའི་བར་ལ། བྱང་ཆུབ་སེམས་པ་གང་ལ་ལ་ཞིག་བདེ་བར་གཤེགས་པས་རྟོགས་པའི་བྱང་
ཆུབ་སེམས་དཔའ་སེམས་དཔའ་དང་དད་པ་བརྟན་པོ་ཡོད་པས། ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་བསམས་པ་དང་སྦྱོར་བ་ཡོད་པས་ཐབས་ཤེས་རབ་ཟུང་དུ་ཆུད་པའོ། །དེ་ལྟར་བས་ན་ཉན་ཐོས་ཀྱི་ས་དང་རང་
སངས་རྒྱས་ཀྱི་ས་གཉིས་ལས་ཤིན་དུ་འདས་པར་བྱས་ནས་སྒྲིབ་པ་ཐམས་ཅད་ཀྱིས་རྒྱུད་ཟིལ་གྱིས་མི་གནོན་པར། རྒྱལ་བའི་བླ་ན་མེད་པའི་བྱང་ཆུབ་མྱུར་དུ་ཐོབ་པའོ། །གཉིས་པ་རྒྱས་པར་བཤད་པ་ལ་བཞི་ལས། རྒྱ་
མཚོའི་གྲུ་ཞིག་པ་འཛིན་པ་དང་མི་འཛིན་པའི་དཔེ་ནི། དཔེར་ན་རྒྱ་མཚོར་འཇུག་ཞེས་པ་ནས། མྱུར་དུ་རེག་ཞེས་པའི་བར་ལ། ཆགས་པ་འཛིན་པ་དང་། མི་འཛིན་པའི་དཔེ་དེ་ལྟར་བྱང་ཆུབ་སེམས་དཔའ་རྒྱུ་ལ་དད་པ་དང་
ལྡན་ཞིང་འབྲས་བུ་ལ་དད་པའི་དད་པ་ཐོབ་པ་གང་ལ་ལ་ཞིག་ནི། ཐབས་དང་བཅས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་གྱི་རྗེས་སུ་མི་འབྱུང་ན་བྱང་ཆུབ་ཐོབ་པ་མིན་ལ། དད་པ་དང་ལྡན་པ་དེ་དག་སེམས་ཅན་གྱི་

།དོན་འདོད་པའི་ཐབས་ཀྱི་ཡོན་ཏན་དང་ལྡན་པ་དེ་ཉིད་དུ་ཤེས་རབ་ཀྱིས་ཡོངས་སུ་ཟིན་ན། ཡོན་ཏན་མཆོག་ཏུ་རྨད་དུ་བྱུང་བའི་བདེར་གཤེགས་ཀྱི་བྱང་ཆུབ་ལ་མྱུར་དུ་རེག་པར་འགྱུར་་༄༅།
རོ༑ །གཉིས་པ་བུམ་པ་སོ་བཏང་བ་དང་མ་བཏང་པའི་དཔེ་ནི། དཔེར་ན་ལ་ལ་ཞེས་པ་ནས། མཆོག་ཐོབ་གྱུར་ཞེས་པའི་བར་ལ། རྫ་སོ་བཏང་བ་དང་མ་བཏང་བའི་དཔེ་བཞིན་དུ་བྱང་ཆུབ་སེམས་དཔའ་རྒྱུ་འབྲས་ལ་ཡིད་
ཆེས་པ་ལ་སོགས་པ་དད་པ་ང་མང་པོ་ཡོད་ཡོད་པ་པར་གྱུར་ཀྱང་། མི་དམིགས་པར་ཤེས་པའི་ཤེས་ཤེས་རབ་རྣམ་པར་ཉམས་ན་འཁོར་བར་ལྟུང་བས་ཐར་ལམ་ལས་མྱུར་དུ་མ་རུངས་པར་གྱུར་ལ། དད་པས་དེ་ཉིད་མི་དམིགས་པའི་ཤེས་
རབ་དེས་ནི་ཡོངས་སུ་ཟིན་པར་གྱུར་ན། ཉན་ཐོས་ཀྱི་ས་དང་རང་རྒྱལ་བའི་ས་གཉིས་ལས་ཤིན་ཏུ་འདས་ཏེ་བླ་ན་མེད་པའི་བྱང་ཆུབ་ཐོབ་པར་འགྱུར་རོ། །གསུམ་པ་ཆུ་རྒལ་བའི་གྲུ་མ་བཅོས་པ་དང་བཅོས་པའི་དཔེ་ནི།
དཔེར་ན་བཅོས་ལེགས་ཞེས་པ་ནས། རེག་པར་འགྱུར་ཞེས་པའི་བར་ལ། རྒྱ་མཚོར་འཇུག་པའི་གྲུ་བཅོས་པ་དང་མ་བཅོས་པའི་དཔེ་དེ་ལྟར་དོན་ནི་བྱང་ཆུབ་སེམས་པའི་རྒྱུད་ལ་དད་པས་ཡོངས་སུ་བགོས་ཀྱང༌། རང་
བཞིན་པའི་ཤེས་རབ་མེད་ན་རྫོགས་པའི་བྱང་ཆུབ་ཐོབ་པ་ལས་ནི་མྱུར་དུ་ཉམས་པར་འགྱུར་ལ། དད་པ་ཅན་དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་རྟོགས་པ་དང་ལྡན་པ། ཡང་དམན་པས་ཉོན་མོངས་ཀྱི་སྒྲིབ་

པས་མ་སྨྲས། རློམ་སེམས་ཀྱིས་ཤེས་བྱའི་སྒྲིབ་པས་མ་ཉམས་པར་རྒྱལ་བའི་བྱང་ཆུབ་་རེག་ཅིང་ཐོབ་པར་འགྱུར་རོ། །བཞི་པ་རྒད་པོ་འདོད་པ་བརྟན་མི་ཡོད་པ་དང་མེད་པའི་དཔེ་ནི། ལོ་བརྒྱ་ཉི་ཤུ་ལོན་ཏེ་ཞེས་པ་ནས།
རེག་པར་འགྱུར་ཞེས་པའི་བར་ལ། རྒད་པོའི་དཔེ་དེ་བཞིན་དུ་བྱང་ཆུབ་སེམས་དཔའ་བློ་བདག་མེད་རྟོགས་པའི་ཤེས་རབ་ཀྱི་སྟོབས་ཆུང་བ་འབའ་ཞིག་དང་པོ་དད་པས་རབ་ཏུ་ཞུགས་པར་གྱུར་ཀྱང་བར་སྐབས་སུ་མྱུར་དུ་
ཉམས་པར་འགྱུར་བ་ལ། དད་ལྡན་དེ་ཉིད་ཐབས་སྙིང་རྗེ་ཆེན་པོ་དང་ཤེས་རབ་མཆོག་མི་དམིགས་པར་ཤེས་ཏེ། གཉིས་པོ་དག་གི་ཡོངས་སུ་ཟིན་ན། བར་མ་དོར་རྐྱེན་གྱི་མི་ཉམས་པར་དེ་བཞིན་གཤེགས་ཀྱི་བྱང་ཆུབ་ལ་
རེག་པར་འགྱུར་རོ། །བར་ཆད་མེད་པར་བྱ་བ་ལ་གསུམ་ལས། ཡོན་ཏན་ཐམས་ཅད་ཀྱི་གཞི་དགེ་བའི་བཤེས་གཉེན་བརྟེན་པ་ལ་གསུམ་ལས། བརྟེན་པ་པོ་སློབ་མའི་མཚན་ཉིད་ནི། བྱང་ཆུབ་སེམས་དཔའ་ཞེས་པ་ནས།
དེ་དག་གིས་ཞེས་པའི་བར་ལ། བྱང་ཆུབ་སེམས་དཔའ་དག་གནས་སྐབས་ཀྱི་ཁྱད་པར་དང་པོའི་ལས་ཀྱི་སར་གནས་པ་གང་ལ་ལ་ཞིག །གཞན་དོན་དུ་བྱང་ཆུབ་འདོད་པའི་ལྷག་པའི་བསམ་པས་སངས་རྒྱས་ཀྱི་བྱང་ཆུབ་
མཆོག་ཏུ་ཞུགས་པ་ལས། ངོ་བོའི་ཁྱད་པར་སློབ་མ་བཟང་པོ་རྟག་ཏུ་ངུ་ལྟ་བུ་དང་ནོར་བཟང་ལྟ་བུའི། བླ་མ་ལ་གུས་པ་དང་ལྡན་པ་དེ་དག་གི་ལམ་ཡང་དག་པ་ཐོབ་པར་འགྱུར་རོ། །གཉིས་པ་བརྟན་བྱ་བླ་མའི་མཚན་ཉིད་་་་

།ནི༑ བླ་མ་རིག་པའི་གནས་ལྔ་ལ་མཁས་ཤིང་ཡང་དག་པའི་དོན་རྟོགས་ཤིང་སྟོན་པ་རྣམས་ལ་དུས་རྟག་ཏུ་བསམ་སྤྱོར་གུས་པས་བརྟེན་པར་བྱའོ། །གསུམ་པ་དེས་དེ་བརྟེན་དགོས་པའི་
རྒྱུ་མཚན་ནི། ཅི་ཕྱིར་ཞེ་ན་ཞེས་པ་ནས། དེ་སྐད་གསུངས་ཞེས་པའི་བར་ལ། དེ་ཅིའི་ཕྱིར་ཞེ་ན་བླ་མ་མཁས་པའི་ཡོན་ཏན་སློབ་མ་བརྟེན་པས་དེ་ལས་བྱུང་བར་གྱུར་ལ། མཁས་པས་དེ་དག་ལ་ཤེས་རབ་ཀྱི་ཕ་རོལ་ཏུ་
ཕྱིན་པ་རྗེས་སུ་སྟོན་པ་པོས། དེ་བས་ན་སངས་རྒྱས་ཀྱི་ལམ་དང་འབྲས་བུ་ཆོས་རྣམས་ཡང་དག་པའི་དགེ་བའི་བཤེས་གཉེན་ལ་བརྟེན་ཏོ་ཞེས་ཡོན་ཏན་ཀུན་གྱི་མཆོག་མངའ་རྒྱལ་བ་ཀུན་གྱི་དེ་སྐད་གསུངས་པའི་ཕྱིར་
རོ༑ །དེ་ཉེ་བར་སྟོན་པའི་དོན་ནི། སྦྱིན་དང་ཚུལ་ཁྲིམས་ཞེས་པ་ནས། བསྟན་པར་བྱ་ཞེས་པའི་བར་ལ། མཁྱེན་གསུམ་གྱི་སྐབས་སུ་ཤེས་རབ་མངོན་དུ་འགྲོ་བ་སྟོན་ཀྱང༌། དང་པོའི་ལས་ཅན་དེ་ལ་སྦྱིན་པ་ནས་བརྩམས་
ཏེ་བསྟན་ཏོ། །ཇི་ལྟར་སྤྲིན་པ་ནི་རྣམ་པ་གསུམ་ལས། གང་ཡང་རུང་བ་ཞིག་སྦྱིན་པར་བཏང་ནས་དེས་བྱང་ཆུབ་ཏུ་ཡོངས་སུ་བསྔོ་བར་བྱ་སྟེ། བྱང་ཆུབ་ཀྱི་མཆོག་ནི་གང་ཡོངས་སུ་བསྔོ་བ་དེ་ཡང་ཟད་ཅིང་བསྔོ་ཡུལ་ཡང་
མི་དམིགས་ལ། བསྔོ་བྱ་བསྔོ་བྱེད་ཀུན་ཀྱང་བདེན་པ་མེད་པའི་རང་བཞིན་ཤེས་རབ་རྒྱས་གདབ་ཅིང་བསྔོ་བར་བྱའོ། །དྲུག་ལྡན་ནི་གོང་དུ་བཤད་དོ། དེ་བཞིན་དུ་ཚུལ་ཁྲིམས་དང༌། བཟོད་པ་དང་བརྩོན་འགྲུས་དང༌

བསམ་གཏན་ཤེས་རབ་ལས་བྱང་ཆུབ་པའི་དགེ་བའི་རྩ་བ་ཐམས་ཅད་བྱང་ཆུབ་ཏུ་བསྔོ་བར་གྱིས་ལ། དོན་དམ་པ་ཐོབ་པར་བྱ་བའི་བྱང་ཆུབ་དེ་ཡང་ཕུང་པོ་ལ་སོགས་པའི་དངོས་པོར་ཞེན་པའི་མཆོག་ཏུ་འཛིན་པར་མ་བྱེད་
ཅིག་ཅེས་དང་པོ་ཡི་ལས་ཅན་དེ་ལ་དེ་སྐད་དུ་བསྟན་པར་བྱའོ། །དོན་དེ་རྗེས་སུ་བསྒྲུབ་པ་ལ་གཉིས་ལས། ཐོག་མ་སྤྱོད་པ་པོ་གང་ཟག་གི་ཆེ་བ་ལ་ཡང་གསུམ་ལས། འགྲོ་བ་ལ་བྱེད་པ་དུ་མའི་སྦྱོར་བ་དང་ལྡན་པ་ནི། མི་
འཁྲུགས་ཡིན་ཞེས་པའི་བར་ལ། དེ་ལྟར་སྤྱོད་པ་གསལ་ཞིང་བསིལ་བས་ལེགས་པའི་མཚོ་དང་འདྲ་བ་རྣམས་སྨྲ་བ་རྣམས་ཀྱི་ནང་ན་ཟླ་བ་ལྟར་ཡོངས་སུ་གང་བ་རྣམས་ནི། འགྲོ་བའི་སྡུག་བསྔལ་ལས་བསྐྱོབ་པ་དང་བདེ་བ་
ལ་འགོད་པས་དཔུང་གཉེན་དང་སྡུག་བསྔལ་གྱི་རྒྱུ་སེལ་བས་གནས་ཡིན་ཏེ། བྱང་ཆུབ་ཏུ་འགྲོ་བས་རྟེན་དང་དེ་རྟོགས་པའི་མིག་ཏུ་གྱུར་པས་བློ་དང་གླིང་དང་གཞན་གྱི་དོན་བྱེད་པས་ཡོངས་སུ་འདྲེན་པའི་དོན་བྱེད་འདོད་
པ་དང༌། བདག་མེད་པས་གསལ་བར་བྱེད་པ་དང་མ་རིག་པ་སེལ་བས་སྒྲོན་མེ་དང༌། ཆོས་ཀྱི་ཐེག་པ་ཐམས་ཅད་ལ་འཇུག་པས་མཆོག་དང་སྨྲ་བ་ལ་ཡིད་མི་འཁྲུགས་པ་ཡིན་ནོ། །གཉིས་པ་རང་ཉིད་བྱ་བ་ཆེན་པོའི་ཆོ་ག་
དང་ལྡན་པ་ནི། གྲགས་ཆེན་ལྡན་རྣམས་ཞེས་པ་ནས། ཆོས་ཅན་ཡིན་ཞེས་པའི་བར་ལ། དེ་ལྟར་སྐབས་ལ་སོགས་པ་བྱེད་པས་དོན་དམ་པར་སེམས་ཅན་མ་གྲུབ་ཀྱང་གྲགས་ཆེན་ལྡན་རྣམས་འགྲོ་བ་རྣམས་མྱ་ངན་ལལས་

༄༅། །འདས་པར་འདོད་པས་བྱ་དཀའ་བའི་སེམས་བསྐྱེད་ཀྱི་གོ་ཆ་གོན་པར་བྱེད་དེ། དེ་ཡང་ཉོན་མོངས་པ་འཁོར་བའི་གོ་ཆ་དང་རྣམ་པར་བྱང་བ་མྱ་ངན་ལས་འདས་པའི་གོ་ཆ་གཉིས་དང་བྲལ་
བ་ལས་ཉོན་མོངས་པ་ལ་དོར་བྱར་ཞེན་པ་མེད་པ་ནི་ཕུང་པོ་དང་ཁམས་དང་སྐྱེ་མཆེད་ལ་སོགས་པ་རྣམས་ཀྱི་གོ་ཆ་མིན་ལ། རྣམ་བྱང་མྱ་ངན་ལས་འདས་པ་ལ་བླང་བྱར་ཞེན་པ་མེད་པས་ཐེག་པས་ཐེག་པ་གསུམ་གྱི་འདུ་
སྐ ཤེས་དང་བྲལ་ཞིང་ཆོས་གང་ལ་ཡང་ཡོངས་སུ་བཟུང་བ་མེད་དེ། ཡོན་ཏན་གྱི་ཆོས་ཁྱད་པར་ཅན་དང་ལྡན་པས་ཕྱིར་མི་ལྡོག་ཅིང་ལམ་བསྒྲུབ་པ་ལ་བསམ་པ་གཡོ་བ་མེད་ཅིང་ལས་དང་ཉོན་མོངས་ཀྱིས་རྒྱུད་མི་འཁྲུགས་
པའི་ཆོས་ཅན་ཡིན་ནོ། །གསུམ་པ་ཆོས་ཟབ་མོ་ངེས་པ་ནི་དེ་དག་འདི་འདྲའི་ཞེས་པ་ནས། རིག་པར་བྱ་ཞེས་པའི་བར་ལ། བྱང་ཆུབ་སེམས་དཔའ་དེ་དག་འདི་མཚན་མར་མི་ལྡོག་པ་འདི་འདྲའི་ཆོས་དང་ལྡན་ཞིང་བློ་དོན་
གྱི་སྤྲོས་པ་མེད་ལ། འདི་ལྟར་དེ་ཁོ་ན་ཉིད་ཀྱི་དོན་ལ་ཐེ་ཚོམ་སོམ་ཉི་ཡིད་གཉིས་དང་བྲལ་ཞིང་གནས་ལུགས་ཀྱི་དོན་དང་ལྡན་པ་དེ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་ནས་ངེས་ཤེས་སྐྱེས་པས་ཡིད་མི་ནུར་ཁ་སྟེ།
གང་ཟག་གཞན་གྱི་དྲིང་ལ་མི་འཇོག་ཅིང་བྱང་ཆུབ་སེམས་དཔའ་ཆེན་པོ་ལས་ཕྱིར་མི་ལྡོག་པར་རིག་པར་བྱའོ། །སྤྱད་བྱ་ཆོས་ཀྱི་དབྱེ་བ་ལ་གཉིས་ལས། རྟོགས་པར་དཀའ་བ་ནི། འདྲེན་པ་རྣམས་ཀྱི་ཞེས་པ་ནས། ཆུང་

བར་མཛད་ཞེས་པའི་བར་ལ། འདྲེན་པ་སངས་རྒྱས་ཀྱིས་ཐུགས་སུ་ཆུད་པའི་ཆོས་འདི་རང་བཞིན་གྱིས་ཟབ་ཏེ། མཐོང་ཞིང་རྟོགས་པར་དཀའ་བའི་ཕྱིར་རོ། །སྔར་སུས་རྒྱུའི་དུས་ན་རྟོགས་པ་མེད་ཅིང་འབྲས་བུའི་དུས་ན་
ཐོབ་པར་འགྱུར་བ་མེད་པ། དེའི་ཚེ་སེམས་ཅན་རྣམས་ལ་ཡུན་དུ་ཕན་པར་མཛད་ཅིང་འཕྲལ་དུ་སྙིང་བརྩེར་ལྡན་པའི་རྒྱལ་བ་རང་གིས་བྱང་ཆུབ་བརྙེས་ནས་ངས་བརྙེས་པ་འདི་གཞན་ལ་བསྟན་ཀྱང་སེམས་ཅན་གྱི་
ཚོགས་སུ་འདུ་ཤེས་སྙམ་ནས་ཇི་སྐད་དུ། ཟབ་ཅིང་སྤྲོས་བྲལ་འོད་གསལ་འདུས་མ་བྱས། །བདུད་རྩིའི་ལྟ་བུའི་ཆོས་ཅིག་བདག་གིས་རྟོགས། །སུ་ལ་བསྟན་ཀྱང་གོ་བར་མི་འགྱུར་བས། །མི་སྨྲ་ནགས་འདབ་ཉིད་དུ་གནས་
པར་བྱ། །ཞེས་གསུངས་ནས་ཐུགས་ཁྲལ་ཆུང་བར་མཛད་དོ། །གཉིས་པ་འཇིག་རྟེན་པ་དང་མི་མཐུན་པ་ནི། སེམས་ཅན་རྣམས་ཞེས་པ་ནས། འབྱུང་བ་ཡིན་ཞེས་པའི་བར་ལ། སེམས་ཅན་བདག་ཏུ་་ལྟ་བ་རྣམས་ནི་
གནས་ཀུན་གཞི་ལ་བདག་གོ་ཞེས་དགའ་ཞིག་གཟུགས་སོགས་ཀྱི་ཡུལ་དྲུག་པོ་རྣམས་ལ་འདུག་གོ་ཞེས་འདོད་ཅིང༌། ཡུལ་ཅན་འཛིན་པ་མིག་སོགས་ལ་གནས་པ་དེ་མི་མཁས་ཤིང་བླུན་ཞིང་རྨོངས་པ་ཡིན་དཔེར་ན་མུན་པ་
བཞིན་དུ་འདུག་ལ། རྟོགས་པ་དང་ཐོབ་པར་བྱ་བའི་ཆོས་སྟོང་པ་ཉིད་ལ་ནི་གནས་ཀུན་གཞི་མེད་ཡུལ་གཟུགས་དང་ཡུལ་ཅན་འཛིན་པ་མེད་དེ། དེ་ནས་འཇིག་རྟེན་པ་དག་ཆོས་གཉིས་ཀྱི་མི་མཐུན་པས་ན་རྩོད་པ་འབྱུང་

༄༅། །བ་ཡིན་ནོ། །དེ་རྣམས་ཀྱིས་སྦྱོར་བ་འཇུག་པ་ནས་བཟུང་ནས། བསླབ་པའི་རིམ་པ་སོང་ནས། སྤྱི་དོན་གཉིས་པ་འབྲས་བུ་སྨོན་ནས་བཟུང་ནས་བསླབ་པའི་རིམ་པ་ལ་ལྔ་ལས། དོན་དམ་
པ་དང་ཀུན་རྫོབ་ཀྱི་སེམས་བསྐྱེད་པའི་དམིགས་པ་དང་རྣམ་པ་ངོས་བཟུང་བ་ལ་གཉིས་ལས། དངོས་ནི་ནམ་མཁའི་ཁམས་ནི་ཞེས་པ་ནས། བྱེ་བྲག་མེད་ཞེས་པའི་བར་ལ། ཆོས་ལ་དེ་དག་མེད་པའི་ཚུལ་དེ་ལྟར་ཞེ་ན།
ནམ་མཁའི་ཁམས་ནི་ཤར་གྱི་ཕྱོགས་དང་ལྷོའི་ཕྱོགས་དང༌། དེ་བཞིན་ནུབ་ཀྱི་ཕྱོགས་དང་བྱང་གི་ཕྱོགས་ཕ་རོལ་གྱི་མཐའ་ཡས་སོ། །སྟེང་གི་ཕྱོགས་དང་འོག་གི་ཕྱོགས་དང་ཕྱོགས་བཅུའི་ཇི་སྙེད་རྣམས་ནའང་ཡོད་ཀྱང༌
འདི་དག་ལ་རྣམ་པ་ཐ་དད་དུ་གྱུར་པ་མེད་ཅིང་མཚན་ཉིད་བྱེ་བྲག་ཏུ་འགྱུར་བ་མེད་དོ། །དཔེ་དེ་བཞིན་དུ་འདས་པའི་སངས་རྒྱས་ཀྱི་དེ་བཞིན་ཉིད་གང་ཡིན་པ་དེ་ལྟ་བུ་མ་བྱོན་པའི་སངས་རྒྱས་ཀྱི་ཡེ་ཤེས་ཀྱང་དེ་བཞིན་
ཉིད་ལ། ད་ལྟར་གྱི་སངས་རྒྱས་རྣམས་ཀྱི་དེ་བཞིན་ཉིད་ཡིན་ཞིང༌། ད་ལྟར་གྱི་དེ་བཞིན་གང་ཡིན་པ་དེ། དགྲ་བཅོམ་པའི་ཡང་དེ་བཞིན་ཉིད་ཉོན་མོངས་པ་འཁོར་བའི་ཆོས་དང་རྣམ་པར་བྱང་བ་མྱ་ངན་འདས་པའི་ཆོས་
ཀུན་གྱི་ཡང་དེ་བཞིན་ཉིད་ཡིན་ལ། ཀུན་གྱི་དེ་བཞིན་ཉིད་གང་ཡིན་པ་དེ་རྒྱལ་བའི་དེ་བཞིན་ཉིད་ཡིན་པས་ཆོས་རྣམས་ཀྱི་དེ་བཞིན་ཉིད་འདི་ཐམས་ཅད་ལ་བཟང་ངན་ལ་སོགས་པའི་བྱེ་བྲག་མེད་དོ། །གཉིས་པ་ཤུགས་་

ནི༑ །བདེ་གཤེགས་བྱང་ཆུབ་ཐ་དད་ཆོས་དང་བྲལ་གྱུར་པ། འདི་ནི་ཞེས་པ་ནི། དེ་བཞིན་ཉིད་འདི་རྟོགས་པས་བདེ་གཤེགས་ཀྱི་བྱང་ཆུབ་ཀྱི་དབྱིངས་དང་ཡེ་ཤེས་ཐ་དད་ཀྱི་ཆོས་དང་བྲལ་བར་གྱུར་པ་ནམ་མཁའི་མཚན་
ཉིད་ཅན་འདི་ནི་ཞེས་པའོ། །གཉིས་པ་དེ་ཐོབ་པའི་བསྟན་པ་ལ་ཡང་གཉིས་ལས། ངོ་བོ་ནི། བྱང་ཆུབ་སེམས་དཔའ་ཞེས་པ་ནས། ཕ་རོལ་ཕྱིན་ལ་སྦྱོར་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་བདག་
གི་རྒྱུད་ལ་ཐོབ་པར་འདོད་པ་དེས། ཐབས་སྙིང་རྗེ་ཆེན་པོ་དང་ལྡན་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྦྱོར་བར་གྱིས་ཤིག །གཉིས་པ་དེས་བཟློག་པ་ནི། འདྲེན་པའི་ཤེས་རབ་ཞེས་པ་ནས། ཉན་ཐོས་ཉིད་དུ་ལྷུང་ཞེས་
80
པའི་བར་ལ། གལ་ཏེ་སྙིང་རྗེ་ཡོད་ཀྱང་འདྲེན་པའི་མི་དམིགས་པར་ཤེས་པའི་ཤེས་རབ་མེད་ན་བྱང་ཆུབ་ཐོབ་པར་འགྱུར་བ་མ་ཡིན་ནོ། །རྟག་མཐའ་བཟུང་བར་བྱ་བའི་དཔེ་དེ་བཞིན་དུ་རྒྱལ་བ་རྣམས་ཀྱི་ལམ་སྦྱིན་པ་ལ་£
སོགས་གྱི་ཕ་རོལ་ཏུ་ཕྱིན་པ་ལྔ་པོ་འདི་ཡང༌། དུས་རིང་བ་བསྐལ་བ་ཁྲག་ཁྲིག་མང་པོར་བྲལ་བར་རྟག་ཏུ་བསྒྲུབ་པ་བྱས་ཤིང༌། སྤེལ་བར་བྱེད་པ་ལ་སྨོན་ལམ་མཐའ་ཡས་རྒྱ་ཆེན་པོ་བཏབ་ཅིང་འཇིག་རྟེན་དུ་ལམ་རྟག་ཏུ་
བརྟེན་ཀྱང་། ཐཔས་སྙིང་རྗེ་ཆེན་པོ་ཡང་མེད་ལ། ཤེས་རབ་མི་དམིགས་པར་ཤེས་དང་མ་བྲལ་ཞིང་དེ་ཉིད་ཉན་ཐོས་ཉིད་དུ་ལྟུང་ངོ༌། །ལམ་དེ་ལ་འཇུག་པའི་ཚུལ་ནི། སངས་རྒྱས་ཐེག་པ་ཞེས་པ་ནས། སྨྲ་བར་བྱ་ཞེས་པའི་

།བར་ལ། ཐེག་པ་ཆེན་པོ་སངས་རྒྱས་ཀྱི་ཐེག་པ་འདི་ལ་བརྟེན་ནས། སྲིད་ཞིའི་མཐའ་ལས་ངེས་པར་འབྱུང་བར་འདོད་པ་གང་ཡིན་པ་དེ། འགྲོ་བ་ཀུན་ལ་ཉེ་རིང མེད་པར་སེམས་སྙོམས་
པར་ཕ་མ་ལྟ་བུ་ལ་སོགས་པའི་འདུ་ཤེས་དང༌། དེ་སེམས་ཅན་རྣམས་ལ་ཡུན་དུ་ཕན་པའི་སེམས་དང་འཕྲལ་དུ་ཡང་བདེ་བ་བྱམས་པའི་སེམས་ཀྱིས་བརྟུལ་བར་བྱ་ཞིང༌། གནོད་སེམས་ཀྱི་ཐ་བ་མེད་ཅིང་གཡོ་སྒྱུ་དང་བྲལ་
81 བས་དྲང་ལ་རྣ་བར་སྙན་ཅིང་ཡིད་དུ་འཇེབས་པའི་ཚིག་འཇམ་པར་སྨྲ་བར་བྱའོ། །དྲི་བ་དང་ལན་གྱི་ཞུགས་པའི་ཕྱིར་མི་ལྡོག་པའི་རྟགས་ནི། འཇིག་རྟེན་མགོན་པོ་ལས་ཞེས་པ་ནས། ལུང་བསྟན་གསོལ་ཞེས་པའི་བར་ལ།
_60
འཇིག་རྟེན་གྱི་མགོན་པོ་སངས་རྒྱས་ལ་འཕགས་པ་གནས་བརྟན་རབ་འབྱོར་གྱིས་སྦྱོར་ལམ་ལ་གནས་པའི་ཕྱིར་མི་ལྡོག་པའི་རྟགས་ཡོངས་སུ་ཞུས་པ། ཡོན་ཏན་རྒྱ་མཚོ་དང་འདྲ་སྟེ། ཟད་མི་ཤེས་པའི་བྱང་ཆུབ་སེམས་£
དཔའ་རྣམས་ཉོན་མོངས་པ་མ་མཆིས་པའི་ཐེག་པ་དམན་པར་མི་ལྡོག་པའི་རྟགས་བསྟན་དུ་གསོལ། གཞན་དོན་བྱེད་པ་ལ་མཐུ་ཆེ་བ་དང་བདེན་པ་དག་ཚུལ་ཇི་ལྟར་ཐེག་པ་ཆེན་པོའི་སེམས་ལས་སླར་ལྡོག་པར་མི་འགྱུར་
བ༑ དེ་ལྟར་ཡོན་ཏན་སོགས་འགའ་ཙམ་ཞིག་རྒྱལ་བས་ལུང་བསྟན་དུ་གསོལ། ལན་བཀའ་བསྩལ་པ་དང་། འཁོར་འདས་ཐ་དད་དུ་བདེན་པའི་འདུ་ཤེས་དང་བྲལ་ཞིང་རིགས་དང་ལྡན་པའི་བདེན་པའི་ཚིག་སྨྲ་བ་དང་། ཕྱི་

རོལ་པའི་དགེ་སྦྱོང་དག་དང་བྲལ་ཟེ་གཞན་ལ་སྐྱབས་གནས་སུ་བརྟེན་པ་མི་བྱེད། རྒྱུ་འབྲས་ལ་མཁས་པས་དུས་རྣམས་རྟག་ཏུ་རྒྱུ་མི་དགེ་བ་སྤངས་པས་འབྲས་བུ་ངན་སོང་གསུམ་པོ་ཡང་སྤངས་ཏེ། བྱང་ཆུབ་སེམས་དཔའ་
དེ་དག་དགེ་བ་བཅུའི་ལས་ཀྱི་ལམ་ཉམས་སུ་ལེན་པ་ལ་མངོན་པར་བརྩོན་ཞིང་ཟང་ཟིང་དང་བསྙེན་བཀུར་དང་སྙན་གྲགས་ལ་བལྟ་བའི་སེམས་མེད་པར་འགྲོ་བ་ལ་ཆོས་ནི་རྗེས་སུ་སྟོན་པ་དང༌། སྤྱི་དང་ཁྱད་པར་དུ་ཐེག་
ཆེན་ཆོས་ལས་ཅིག་ཏུ་དགའ་ཞིང་ཐེ་ཚོམ་མེད་པ་དང༌། དུས་རྟག་ཏུ་ཚིག་འཇམ་པ་དང༌། དེས་པ་དང་ལྡན་ཞིང༌། འགྲོ་བ་དང༌། འཆག་པ་དང༌། ཉལ་བ་དང༌། འདུག་པ་སྟེ་སྤྱོད་ལམ་རྣམ་པ་བཞིར་ཤེས་བཞིན་དང་རབ་།
ལྡན་ན་དེ་དབང་གི་འགྲོ་ན་མིག་གཉའ་ཤིང་ཙམ་དུ་དྲང་པོར་བལྟ་ཞིང་འགྲོ་བ་ལ་སྤྱོད་ལམ་ཐ་དད་ཀྱི་སེམས་འཁྲུལ་པ་མེད་པ་དང་། རྒྱུད་ལ་སྒྲིབ་པ་ལྔའི་དྲི་མ་མེད་པས་གཙང་བར་བྱས་ཤིང་གཙང་མའི་གོས་སྣམ་སྦྱར་བླ་
གོས་ཐང་གོས་གསུམ་འཆང་ཞིང་གསུམ་པོ་ལ་ཤིག་སྲོའམ་ཁ་ན་མ་ཐོ་བས་དབེན་ཞིང་དག་པ་དང༌། སྦྱངས་པའི་ཡོན་ཏན་ལ་བསྟེན་པས་རྙེད་པ་འདོད་པ་མ་ཡིན་ཞིང་མིའི་ཁྱུ་མཆོག་ཏུ་གྱུར་པས་དུས་རྟག་ཏུ་ཐེག་ཆེན་གྱི་
ཆོས་འདོད་པ་དང༌། དམན་པ་དང་རློམ་པའི་བདུད་ཀྱི་ཡུལ་ལས་འདས་ཤིང་འདྲེན་པ་གཞན་གྱི་དྲིང་ལ་མི་འཇོག་པ་སྟེ་བཅུ་དྲུག་པོ་སྦྱོར་ལམ་ལ་གནས་པའི་ཕྱིར་མི་ལྡོག་པའི་རྟགས་ཡིན་ནོ། །མཐོང་ལམ་ལ་གནས་པའི་

༄༅། །ཕྱིར་མི་ལྡོག་པའི་རྟགས་ནི། བསམ་གཏན་བཞི་ལ་སེམས་གནས་ཀྱང་བསམ་གཏན་དེར་དྲོད་མྱང་བའི་ཚུལ་གྱིས་མི་གནས་པ་དང༌། སྒྲ་ཐམས་ཅད་བྲག་ཆར་།རྟོགས་པས་སྙན་པ་དང་
གྲགས་པ་འདོད་པ་མ་ཡིན་ཞིང༌། རྒྱུད་ཁོང་ཁྲོ་བས་སེམས་ལ་བཀྲིས་ཤིང་བཅིངས་པ་མེད་པ་དང༌། བྱང་ཆུབ་སེམས་དཔའ་གཞན་དོན་དུ་ཁྱིམ་པར་འགྱུར་ནའང༌། དུས་རྟག་ཏུ་འདོད་ཡོན་བསྟེན་ཀྱང་འདོད་ཡོན་གྱི་དངོས་
པོ་ཀུན་ལ་ཞེན་པས་མ་ཆགས་པ་དང༌། སྲོག་འཚོ་བའི་ཕྱིར་ནི་རྐུ་བ་དང་བསོད་པ་ལ་སོགས་པ་སྤང་བ་དང་་བཅས་པས་ལོངས་སྤྱོད་འཚོ་བར་མི་བྱེད་པ་དང༌། བརྡེག་རྟོག་ལ་སོགས་པ་དྲག་ཤུལ་སྤྱོད་པ་དང༌། གནོད་
འགྱུར་གྱི་སྔགས་བཟླས་པར་མི་བྱེད་པ་དང༌། བུད་མེད་དབང་བསྡུད་སྦྱོར་སྔགས་བྱེད་པ་མིན་པ་དང༌། བསྙེན་བཀུར་འདོད་པའི་ལས་ཅན་བུ་བཙའ་བ་དང་བུ་མོ་བཙའ་བར་འགྱུར་རོ། །ཞེས་ཕོ་མོར་གྱུར་ཞེས་ལུང་སྟོན་
པར་མི་བྱེད་དེ། ཤ་རིའི་བུས་ཁྱིམ་བདག་ལུང་བསྟན་པ་ལྟ་བུའོ། །ཕུང་པོ་ལ་སོགས་པའི་གཏམ་གྱི་སྦྱོར་བ་རྗེས་སུ་སྦྱོར་བས་རབ་ཏུ་དབེན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་བརྩོན་པ་དང༌། ལུས་ཀྱི་སྒོ་ནས་
འཐབ་པ་དང་ངག་གི་སྒོ་ནས་རྩོད་པ་དང་བྲལ་ཞིང་བདེ་བ་དང་ཕྲད་པར་འདོད་པའི་བྱམས་པའི་སེམས་ཀྱང་བསྟན་པ་དང༌། དུས་ཐམས་ཅད་དུ་ཀུན་མཁྱེན་ཐོབ་པར་འདོད་ཅིངབསྟན་པ་བསླབ་པ་གསུམ་ལ་རྟག་ཏུ་གཞོལ་

བའི་སེམས་དང་ལྡན་པ་དང༌། སྐྱེ་བ་ལ་དབང་ཐོབ་པས་ཡུལ་མཐའ་འཁོབ་དང་མི་ཀླ་ཀློ་སྐྱེ་བོའི་ཡུལ་གྱི་མཐའ་སྐྱེ་བ་རྣམ་པར་སྤངས་བ་དང༌། ཕྱིར་མི་ལྡོག་པའི་རྟགས་མཐོང་བས་རང་གི་ས་ལ་དོགས་པ་མེད་པའི་རྟོགས་
པ་བསྟན་པོས་རྟག་ཏུ་རི་རབ་དང་འདྲ་བ་དང༌། ཆོས་འཚོལ་བ་ལ་ངོམས་པ་མེད་པའི་ཕྱིར་སྲོག་ཀྱང་འདོར་ཕོད་པའི་ནུས་པ་དང་ལྡན་ཞིང༌། ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་སུ་ལེན་པའི་རྣལ་འབྱོར་པ་ལ་རརབ་བ་ཏུ་
བརྩོན་པས་ཏེ་བཅུ་དྲུག་པོ་དེ། མཐོང་ལམ་ནས་ཕྱིར་མི་ལྡོག་པའི་རྟགས་ནི་འདི་དག་ཡིན་པར་ཤེས་པར་བྱའོ། དེ་སྤྱོད་པའི་ཁྱད་པར་ལ་གསུམ་ལས། དོན་དམ་པའི་ཡུལ་ཅན་ཟབ་མོ་སྤྱོད་པ་ལ་ཡང་གསུམ་ལས། སྤྱད་བྱ་
ཟབ་མོ་ཉིད་ཀྱི་དོན་ནི། གཟུགས་དང་ཞེས་པ་ནས། གཏིང་མི་རྙེད་ཞེས་པའི་བར་ལ། ཡང་བསྒོམ་ལམ་ན་གནས་པའི་ཕྱིར་མི་ལྡོག་པའི་རྟགས་ནི། གཟུགས་དང་ཚོར་བ་དང་འདུ་ཤེས་དང་སེམས་པ་དང་རྣམ་པར་ཤེས་པ་
རྣམས་རྟོགས་དཀའ་བས། ཟབ་སྟེ་རང་བཞིན་གྱིས་མཚན་མ་མེད་པས་སྟོང་པ་དང་སྨོན་པ་མེད་པས་རབ་ཏུ་ཞི་བའི་ཕྱིར་རོ། །དཔེར་ན་མདའ་འཕངས་པ་ཡིས་རྒྱ་མཚོའི་གཏིང་ཐུག་ཚོལ་བ་དེས། བཙལ་ཡང་མི་རྙེད་པ་
ལྟར། མཐར་ཐུག་སྤྱོད་པའི་ཤེས་རབ་གྱིས་ནི་བརྟགས་ན་ཕུང་པོ་ལྔའི་གཏིང་མི་རྙེད་དོ། གཉིས་པ་ཟབ་མོ་སྤྱོད་པའི་བསོད་ནམས་ལ་གཉིས། སྤྱོད་པའི་བསོད་ནམས་ཉིད་ལ་ཡང་བཞི་ལས་དེ་རྟོགས་པའི་བསོད་ནམས་

ནི༑ བྱང་ཆུབ་སེམས་དཔའ་ཞེས་བྱ་བ་ནས། ཐོབ་པར་འགྱུར་ཞེས་པའི་བར་ལ། ཡང་བྱང་ཆུབ་སེམས་དཔའ་རྟོགས་པའི་བསོད་ནམས་གང་ལ་ལ་ཞིག་ཚུལ་དེ་ལྟར་ཟབ་པར་གྱུར་ཅིང༌།
རྒྱུ་ལམ་གྱི་ཐེག་པ་དོན་དམ་ཆགས་མེད་སྟོང་ཉིད་གང་ལ་ཕུང་པོ་དང་ཁམས་དང་སྐྱེ་མཆེད་ཀྱིས་བསྡུས་པའི་ཆོས་ཀྱི་ཡང་ཡོད་པ་མིན་པའི་ཆོས་འདི་རྟོགས་པ་དེ་ཡིས། ཉིན་ཅིག་ཙམ་གྱི་བསོད་ནམས་ཡང་དག་གྲུབ་པ་དེ་
མ ལས་ཆེ་བ་གཞན་ཅི་ཞིག་ཡོད་དེ་མེད་དོ། དེས་བསོད་ནམས་ཅི་ཙམ་ཞིག་ཐོབ་ཅེ་ན། དཔེར་ན་འདོད་ཆགས་ཀྱི་ཆོས་ལ་སྤྱོད་པའི་སྐྱེས་བུ་འཕྱོ་མ་ཞིག་གིས། བུད་མེད་འགའ་ཞིག་ལ་དུས་བཏབ་པ་གཞན་གྱིས་ཁྱེར་ནས་དེ་
སྨྱུ, དང་མ་ཕྲད་པ་དེའི་ཚེ་ན། ཉི་མ་གཅིག་གིས་སེམས་ཀྱི་རྣམ་རྟོག་དཔྱོད་པའི་སྐད་ཅིག་མའི་གྲངས་ཇི་སྙེད་པ་དེ་སྙེད་ཀྱི་བསྐལ་པར་གྲངས་སུ་དམིགས་པས་བསྒྲུབ་པའི་བསོད་ནམས་ཅི་ཡོད་པ་དེ་བྱང་ཆུབ་སེམས་དཔའ་
GO
ཐོབ་པར་འགྱུར་རོ། །གཉིས་པ་དེ་བརྗོད་པའི་བསོད་ནམས་ནི། བྱང་ཆུབ་སེམས་དཔའ་ཞེས་པ་ནས། ཆར་མི་ཕོད་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ལ་ལ་ཞིག་གིས་དུས་བསྐལ་པ་མང་པོ་བྱེ་བ་སྟོང་གི་
བར་དུ། ཡུལ་འཕགས་པ་དགྲ་བཅོམ་པ་དང་རང་སངས་རྒྱས་ལ་སྦྱིན་པ་གྱ་ནོམ་པ་གཏོང་བར་བྱེད་ཅིང་རང་ཚུལ་ཁྲིམས་ཀྱང་དེ་ཉིད་དུ་བསྲུང་བར་བྱེད་ཀྱང༌། བྱང་ཆུབ་སེམས་དཔའ་གང་ལ་ལ་ཞིག་བརྗོད་བྱ་ཤེས་རབ་

ཀྱི་ཕ་རོལ་ཏུ་ཕྱིན་པ་མཆོག་དང་ལྡན་པའི་ཆོས། གཞན་ལ་ཉིན་ཅིག་ཙམ་བརྗོད་པའི་ལེགས་པའི་ཡོན་ཏན་གྱི་ཆེ་བ་ལ་སྔར་གྱི་སྦྱིན་པ་དང་ཚུལ་ཁྲིམས་ཀྱི་བརྒྱའི་ཆར་ནས་རྒྱུའི་བར་གྱི་ཆར་ཡང་མི་ཕོད་དོ། གསུམ་པ་དེ་
བསྒོམས་པའི་་བསོད་ནམས་ནི། བྱང་ཆུབ་སེམས་དཔའ་ཞེས་པ་ནས། གསུམ་ན་མེད་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་གིས་སྔར་བསྟན་པའི་དོན་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མཆོག་དེ་
མཉམ་བཞག་ཏུ་བསྒོམས་ཏེ། རྗེས་མཉམ་བཞག་དེ་ལས་ལངས་ནས་དམིགས་པ་དང་རྣམ་རྟོག་དང་ཆགས་སྡང་གསུམ་གྱི་སྐྱོན་གྱིས་གོས་པ་མེད་པའི་ཆོས་གཞན་ལ་བརྗོད་ཅིང༌། བརྗོད་པའི་བསོད་ནམས་དེ་ཡང་འགྲོ་
བའི་དོན་དུ་བྱང་ཆུབ་ཀྱི་རྒྱུར་བསྔོས་ན། དགེ་བ་དེ་ལས་ལྷག་པ་ཅི་སྨོས་ཏེ་དེ་ཡང་མཉམ་པའང་ས་བླ་ས་འོག་ས་སྟེངས་ཀྱི་འཇིག་རྟེན་གསུམ་ན་མེད་དོ། །བཞི་པ་བསོད་ནམས་ཀྱི་རང་བཞིན་ཤེས་པའི་ཕན་ཡོན་ནི།
བསོད་ནམས་དེ་ཡང་ཞེས་པ་ནས། ཡོངས་སུ་འཛིན་ཞེས་པའི་བར་ལ། ཡང་བསོད་ནམས་དེ་ཡང་བདེན་པའི་སྙིང་པོ་མེད་པས་གསོག་དང་འདྲ་ལ། དེ་བཞིན་དུ་ངོ་བོ་མེད་པས་སྟོང་པ་དང༌། གཟུགས་བརྙན་ཡིན་པས་
གསོབ་དང་འདྲ་ལ་བཅོས་མ་ཡིན་པས་ཡ་མ་རླ་དང་འབྲས་བུ་བདེན་པ་མེད་པས་སྙིང་པོ་མེད་པར་ཤེས་པར་བྱ། དེ་ལྟར་བདེར་གཤེགས་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ན། སྤྱོད་ཚེའང་བསོད་ནམས་ཀྱི་

།གྲངས་དཔག་ཏུ་མེད་པ་ཡོངས་སུ་འཛིན་ཏོ། །བསོད་ནམས་ལ་ཀླན་ཀ་སྤང་བ་ལ་གཉིས་ལས། དང་པོ་ལམ་གྱི་རང་བཞིན་མེད་ཀྱི་ཆོས་ཉིད་ཀྱི་འཕེལ་བ་ནི། སངས་རྒྱས་ཀྱིས་བཤད་ཞེས་
པ་ནས། མཆོག་རེག་འགྱུར་ཞེས་པའི་བར་ལ། འདི་ལྟར་གལ་ཏེ་ཆོས་ཉིད་ལ་འཕེལ་འགྲིབ་མེད་ན་བསྒོམས་པས་བསོད་ནམས་འཕེལ་བ་མི་འཐད་དོ་ཞེ་ན། རང་བཞིན་གྱིས་དག་་པ་ལ་གློ་བུར་བས་དག་པས་བྱང་
મ ཆུབ་འཐོབ་པ་སངས་རྒྱས་ཀྱི་མདོ་ཙམ་དུ་བཤད་རྒྱས་པར་བར་དུ་གཅོད་ཅིང་སྒྲུབ་བྱེད་ཀྱིས་ཀྱང་རབ་ཏུ་བསྟན་པར་བྱའོ། །ཆོས་ཀྱི་རྣམ་གྲངས་འདི་ཐམས་ཅད་བརྗོད་པ་ཙམ་དང་ཐ་སྙད་ཙམ་དུ་ཟད་ཀྱི་ངོ་བོ་མེད་པར་ཤེས་
ནས། བསྐལ་པ་བྱེ་བ་ཁྲག་ཁྲིག་མང་པོར་བསགས་སྦྱང་བྱས་ཤིང་འཕེལ་འགྲིབ་དུ་མར་བརྗོད་པར་བྱས་ཀྱང༌། ཆོས་ཀྱི་དབྱིངས་ལ་སྐྱོན་ཡེ་ནས་མེད་པས་འཕྲལ་དུ་ཟད་པ་མེད་ཅིང༌། ཡོན་ཏན་ཡེ་ནས་རྫོགས་པས་འཕྲལ་
དུ་འཕེལ་བའང་མེད་ཀྱི། རྒྱལ་བ་རྣམས་ཀྱི་ཕ་རོལ་ཏུ་ཕྱིན་པ་ཅེས་བྱ་བ་དྲུག་པོ་གང་ཡིན་པའི་ཆོས་དེ་རྣམས་ཀྱང་མིང་ཙམ་བརྡའ་ཙམ་དུ་ནི་ཡོངས་སུ་བསྒྲགས་པར་ཤེས་ནས། མིང་ཙམ་དུ་དགེ་བ་བྱང་ཆུབ་ཏུ་ཡོངས་སུ་
བསྔོ་ཞིང་བདེན་ཞེན་གྱི་རློམ་སེམས་མེད་པའི་བྱང་ཆུབ་སེམས་དཔའ་དེ་ནི། ཆོས་ཉིད་ལ་ཉམས་པ་མེད་ཅིང་འབྲས་བུ་སངས་རྒྱས་ཀྱི་བྱང་ཆུབ་མཆོག་ལ་རེག་པར་འགྱུར་རོ། །གཉིས་པ་ལམ་སྔ་ཕྱིའི་ཚོགས་ཀྱང་འབྲས་བུ་

ཐོབ་པ་ནི། འབྲུ་མར་སྙིང་པོ་ཞེས་པ་ནས། སངས་རྒྱས་འགྱུར་ཞེས་པའི་བར་ལ། དེ་ལྟར་ནའམ། ཀུན་རྫོབ་ཏུ་སེམས་བསྐྱེད་པ་དང་པོ་དང་ཐ་མ་འཚོགས་པ་མེད་པས་བྱང་ཆུབ་ཐོབ་པར་མི་འཐད་དོ་ཞེ་ན། མ་འཚོགས་
ཀྱང་ཐོབ་པའི་དཔེ་ནི། འབྲུ་མར་དང་སྡོང་བུ་ཡིས་བསྟན་ཏེ། དེ་བཞིན་དུ་ལས་དང་པོ་པའི་དུས་ན་འདུན་པ་དང་ལྡན་པའི་སེམས་ཀྱི་བྱང་ཆུབ་ཀྱི་མཆོག་ལ་རེག་པར་ནུས་པ་མ་ཡིན་ལ། དེ་མེད་པར་ཡང་བྱང་ཆུབ་དེ་ལ་
རེག་པར་ནུས་པ་མ་ཡིན་ལ། ཡང་ཐ་་མ་མ་རྡོ་རྗེ་ལྟ་བུའི་སེམས་ཀྱིས་ཀྱང་བྱང་ཆུབ་ཞི་བ་ཐོབ་མིན་ལ། དེ་མེད་པར་ཡང་བྱང་ཆུབ་དེ་ཐོབ་པར་ནུས་པ་མ་ཡིན་ནོ། །ཡང་དེ་ལ་འབྲས་བུ་འབྱིན་པའི་ཚེ་ན་སྔར་གྱི་རྒྱུ་ས་བོན་
བཏབ་པ་ལས་ནི་འབྲས་བུ་མྱུ་གུ་དང་མེ་ཏོག་དང་འབྲས་བུ་འབྱུང་བར་འགྱུར་ལ། དེ་ཡང་ས་བོན་ལ་སོགས་རིམ་གྱིས་འགག་ཀྱང་ནུས་པ་ཡར་ལྡན་དུ་དགོས་པས་ཤིང་ཡང་མེད་པ་དེ་མིན་པ་ལྟར། དཔེ་དེ་བཞིན་དུ་
དང་པོ་འདུན་པ་དང་ལྡན་པའི་སེམས་ཀྱང་བྱང་ཆུབ་ཀྱི་རྒྱུ་ཡིན་ཏེ། དེའི་ངོ་བོ་འགགས་ཀྱང་ནུས་པར་ལྡན་དུ་རྡོ་རྗེ་ལྟ་བུའི་བར་དུ་བསྒོམས་པས་བྱང་ཆུབ་མེད་པ་དེ་མ་ཡིན་ནོ། །ཡང་བྱང་ཆུབ་ལ་སྦྱོར་བ་ལས་བཅུའི་གྲངས་
དང་གོ་རིམ་ལ་ལྟོས་པའི་དཔེ་ནི་དཔེར་ན་ཆུའི་ཐིགས་པ་དང་པོ་དང་ཐ་མའི་བར་དུ་རིམ་གྱིས་ཉུང་ངུ་ཉུང་ངུ་བླུགས་པས་བུམ་པ་ཡོངས་སུ་འགེངས་པ་ལྟར་དུ། དཔེ་དེ་བཞིན་དུ་དང་པོ་འདུན་པ་དང་ལྡན་པའི་སེམས་ཀྱང་

༄༅། །བྱང་ཆུབ་མཆོག་གི་རྒྱུ་ཡིན་ཏེ། ཐ་མའི་སེམས་ཀྱང་བྱང་ཆུབ་ཀྱི་རྒྱུ་ཡིན་པས། རིམ་གྱིས་རིམ་གྱིས་དཀར་པོའི་ཡོན་ཏན་རྫོགས་པའི་སངས་རྒྱས་སུ་འགྱུར་རོ། །ཟབ་མོ་སྤྱོད་པའི་ཆེ་བ་
ལ་གཉིས་ལས ལམ་མཐའ་གཉིས་དང་བྲལ་བ་ནི། སྟོང་པ་མཚན་མེད་ཞེས་པ་ནས། གནས་པ་མེད་པ་བཞིན་ཞེས་པའི་བར་ལ། ཡང་ཟབ་པ་དང་རྒྱ་ཆེ་བ་གཉིས་ཀ་དང་ལྡན་པ་ནི་ཉོན་མོངས་པ་འཁོར་བ་པའི་ཆོས་དང་
རྣམ་པར་བྱང་བ་མྱ་ངན་ལས་འདས་པའི་ཆོས་ཐམས་ཅད་ལ་ངོ་བོས་སྟོང་པའི་སྟོང་པ་རྒྱུས་སྟོང་པའི་མཚན་མ་མེད་པ་དང་འབྲས་བུས་སྟོང་པའི་སྨོན་པ་མེད་པར་ཆོས་ལ་སྤྱོད་ཅིང༌། མྱ་ངན་ལས་འདས་པའི་སྟོང་པ་ཉིད་
རྐྱང་པ་ལའང་མི་རེག་པ་འཇིག་རྟེན་པ་ལྟ་བུ་མཚན་མར་ཡང་མི་སྤྱོད་པས་སྲིད་ཞིའི་མཐའ་ལ་མི་གནས་པ་དཔེར་ན་གཉན་པའི་དཔེ་བཞིན་ནོ། གཉིས་པ་འབྲས་བུ་རློམ་འཇིག་མེད་པ་ནི། དེ་ལྟར་སྤྱོད་པའི་ཞེས་པ་ནས།
ཤེས་རབ་སྤྱོད་པ་ཡིན་ཞེས་པའི་བར་ལ། ཡང་དེ་ལྟར་སྤྱོད་པའི་བྱང་ཆུབ་སེམས་དཔའ་དེ་འདི་སྙམ་དུ་བདག །ཉན་ཐོས་ལྟར་དུ་སྟོབས་བཅུ་དང་ལྡན་པའི་སངས་རྒྱས་ཀྱིས་ལུང་བསྟན་ཀྱང་བྱང་ཆུབ་ལ་རེག་པར་འགྱུར་རོ་
སྙམ་དུ་རློམ་སེམས་མེད་ཅིང༌། བྱང་ཆུབ་ཆོས་སྐུ་འདི་ལ་ཐོབ་པར་རྒྱུ་ཅི་ཡང་མེད་ཅེས་བྱང་ཆུབ་ལ་སྐྲག་པ་མེད་ན། དེ་ལྟར་སྤྱོད་པ་བདེ་གཤེགས་རྣམས་ཀྱི་ཤེས་རབ་ལ་སྤྱོད་པ་ཡིན་ནོ། །ཀུན་རྫོབ་ཀྱི་ཡུལ་ཅན་རྒྱ་ཆེ་བའི་

སྤྱོད་པ་ནི། འཇིག་རྟེན་མགོན་པོའི་ཞེས་པ་ནས། བསྐྱེད་མི་བྱེད་ཞེས་པའི་བར་ལ། བྱང་ཆུབ་སེམས་དཔའ་དེ་ནི་འཇིག་རྟེན་ན་ཆུ་ཤིང་ལ་སོགས་པའི་དགོན་པའི་ལམ་དང་བཅུད་ཀྱི་སེམས་ཅན་མུ་གེ་དང་ནད་དང་
བཅས་པར་མཐོང་ནས་དེ་དག་སྐྲག་པ་མེད་ཅིང་དེ་ནས་སླར་སེམས་ཅན་གྱི་དོན་དུ་གོ་བཀོན་ཏེ། བདག་སངས་རྒྱས་པའི་ཞིང་དེར་འདི་ལྟ་བུར་མི་འབྱུང་བར་གྱུར་ཅིག་ཅེས་ཕྱི་མའི་མུ་མཐར་ཐུག་གི་བར་དུ་རྟག་ཏུ་ཕ་རོལ་
ཏུ་ཕྱིན་པ་དྲུག་ལ་བརྩོན་ཞིང་སྒྱུ་མ་ལྟ་བུར་རབ་ཏུ་ཤེས་ནས། བྱ་བས་ཡོངས་སུ་སྐྱོ་བའི་ཡི་ནི་རྡུལ་ཙམ་ཡང་བསྐྱེད་པར་མི་བྱེད་དོ། ཟུང་འཇུག་ཐབས་ལ་མཁས་པའི་སྤྱོད་པ་ལ་གསུམ་ལས། རྒྱུའི་སྒོ་ནས་མདོར་བསྟན་པ་
ནི༑ བྱང་ཆུབ་སེམས་དཔའ་ཞེས་པ་ནས། ཡོངས་མི་ཉམས་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་རྒྱལ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པར་བྱེད་ཅིང༌། མཉམ་བཞག་ཏུ་ཕུང་པོ་ལྔ་པོ་འདི་
དག་ཡེ་གདོད་མ་ནས་སྣང་བས་ཀྱང་སྟོང་ཞིང་སྐྱེ་མེད་དུ་ཤེས་ཤིང་རྟོགས་ནས་མཉམ་པར་མ་བཞག་པའི་རྗེས་ཀྱི་དུས་ན་སེམས་ཅན་གྱི་ཁམས་ལ་དམིགས་པ་མེད་པའི་སྙིང་རྗེ་ཆེན་པོ་འཇུག་ཅིང༌། མཉམ་པར་མ་བཞག་
པའི་བར་བར་སྐབས་དེར་ཡང་སངས་རྒྱས་ཀྱི་གནས་ལུགས་དང་མཐུན་པའི་ཁམས་ཀྱིས་ཆོས་ལས་མི་ཉམས་སོ། གཉིས་པ་རྣམ་གྲངས་དུ་མའི་སྒོ་ནས་རྒྱས་པར་བཤད་པ་ལ་བརྒྱད་ལས། སྒྱུ་མ་ཤེས་པའི་དཔེས་སེམས་ཅན་མི་

།འདོར་བ་ནི། དཔེར་ན་སྐྱེས་བུ་ཞེས་པ་ནས་རེག་མི་བྱེད་ཞེས་པའི་བར་གྱིས། སྒྱུ་མ་སྤྲུལ་ཤེས་པའི་དཔེ་དེ་བཞིན་དུ་ཐབས་ཤེས་རབ་དང༌། འབྲེལ་པར་བྱེད་པ་དེའི་ཚེ་བྱང་ཆུབ་སེམས་༄༅།
དཔའ་ཐབས་མཁས་པ་དང་ལྡན་པ་ཡང༌། ཚེ་འདིར་ཡང་སེམས་ཅན་གྱི་ཁམས་རྣམས་ལ་ཀུན་ཏུ་སྙིང་རྗེ་བསྐྱེད་ཅིང༌། རང་གི་ཕུང་པོ་ལ་སོགས་པ་བདུད་བཞི་དག་དང་ཉན་ཐོས་དང་རང་སངས་རྒྱས་ཀྱི་ས་གཉིས་སུ་ལྷུང་
མ
བའི་འཇིགས་པ་ལས་ཀྱང་རབ་ཏུ་འདས་ཤིང༌། རྣམ་ཐར་སྒོ་གསུམ་ཡི་ཏིང་ངེ་འཛིན་མཆོག་ལ་གནས་ཤིང༌། ཉན་ཐོས་ལྟར་བྱང་ཆུབ་ཞི་བ་ལ་རེག་པར་མི་བྱེད་ལ། ཐེག་ཆེན་ལྟར་འགྲོ་བའི་དོན་ལ་བརྩོན་ཞིང་བྱང་
ཆུབ་པར་འགྱུར་རོ། གཉིས་པ་འཇིག་རྟེན་ལ་སོགས་པའི་དཔེས་སྨོན་པ་མི་འདོར་བ་ནི། མཁའ་ལ་རླུང་རྟེན་ཞེས་པ་ནས། ཞི་ལ་རབ་ཞི་སྤྱོད་ཞེས་པའི་བར་ལ། ཡང་ལས་ཀྱིས་འཇིག་རྟེན་ཆགས་པའི་དཔེ་དེ་བཞིན་དུ་ནམ་
མཁའ་ལྟ་བུའི་ཆོས་ཉིད་སྟོང་པ་ཉིད་ལ་བློ་གནས་པ་དེ། འགྲོ་བ་ལ་སེམས་ཅན་གྱི་རང་བཞིན་ཤེས་ན་ཀུན་རྫོབ་ཏུ་སྨིན་པར་འདོད་པའི་སྨོན་ལམ་གྱི་རྟེན་ཅན་གྱི། ཕན་བདེའི་བྱ་བ་མང་པོ་སྣ་ཚོགས་སྟོན་པར་བྱེད་ཅིང་། མྱ་
ངན་ལས་འདས་པ་ལ་མི་རེག་ཅིང་སྟོང་པར་བརྟེན་པའི་ཚུལ་གྱིས་བློ་གནས་པ་མེད་དེ། དུས་གང་གི་ཚེ་བྱང་ཆུབ་སེམས་དཔའ་སྦྱངས་འཕྲོ་ཡོད་པས་མཁས་ཤིང་དོན་རྟོགས་པས་གསལ་བ། ཆོས་ཉིད་སྟོང་པ་ཞི་བའི་ཏིང་ངེ་

འཛིན་དམ་པ་འདི་ལ་སྤྱོད་པ་སྟེ། བར་སྐབས་དེར་ནི་མཚན་མ་དང་དམིགས་པ་རབ་ཏུ་བསྒོམ་པར་མི་བྱེད་དོ། རྒྱུས་སྟོང་པའི་མཚན་མ་མེད་པར་གནས་ཤིང་འབྲས་བུ་སྟོང་པའི་སྨོན་པ་མེད་པས་ཞི་བ་ལ་རབ་ཞི་སྤྱོད་དོ།
གསུམ་པ་བྱའི་དཔེས་གནས་མེད་ཀྱང་མི་ལྷུང་བ་ནི། བར་སྣང་འཕུར་བའི་ཞེས་པ་ནས། སྤྱོད་མ་ཡིན་ཞེས་པའི་བར་གྱིས། བར་སྣང་ལ་འཕུར་བའི་བྱ་ས་ལ་མི་ལྟུང་བའི་དཔེ་དེ་བཞིན་དུ། བྱ་ལྟ་བུའི་བྱང་ཆུབ་སེམས་དཔའ་
དེ་ནམ་མཁའ་ལྟ་བུའི་རྣམ་པར་ཐར་པའི་སྒོ་སྟོང་པ་ཉིད་ལ་སྤྱོད་པ་དེ་ཡང་ཐབས་སྙིང་རྗེ་ཆེན་པོ་དང་ལྡན་པས་མྱ་ངན་ལས་འདས་པ་ཡང་མི་རེག་ལ་ངོ་བོ་ཉིད་མེད་པར་རྟོགས་པས་མཚན་མར་སྤྱོད་པའང་མ་ཡིན་ནོ།
བཞི་པ་མདའི་དཔེ་དགེ་བ་མ་རྫོགས་པའི་བར་དུ་སྟོང་ཉིད་མངོན་གསུམ་དུ་མི་བྱེད་པ་ནི། དཔེར་ན་འཕོང་བསླབས་སྐྱེས་བུས་ཞེས་པ་ནས། དམ་པ་དེ་ནི་ཐོབ་མི་བྱེད་ཞེས་པའི་བར་ལ། མདའི་དཔེ་ལྟར་བྱང་ཆུབ་སེམས་
དཔའ་ཕྱིར་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་བྱེད་པའི་ཁྱད་པར་ཤེས་རབ་དང་ཐབས་དང་སྟོབས་དང་རྫུ་འཕྲུལ་གྱིས་ནི་ངོ་བོ་མེད་པར་རྣམ་པར་སྤྱོད་པ་དེ་དག་ཇི་སྲིད་དུ་སངས་རྒྱས་རུང་གི་དགེ་བའི་
རྩ་བ་ཇི་སྲིད་མ་རྫོགས་པ་དེ་སྲིད་དུ་ཁྱབ་པའི་སྟོང་ཉིད་སྙིང་རྗེ་དང་འབྲེལ་བའི་དམ་པ་དེ་ནི་ཐོབ་པར་མི་བྱེད་དོ། ། ལྔ་པ་རྫུ་འཕྲུལ་གྱི་དཔེས་འཁོར་བར་གནས་ཀྱང་མི་སྐྱེ་བ་ནི། དཔེར་ན་དགེ་སློང་ཞེས་པ་ནས། དུབ་ལ་

།མེད་ཞེས་པའི་བར་ལ། དགེ་སློང་གི་དཔེ་དེ་བཞིན་དུ་བྱང་ཆུབ་སེམས་དཔའ་མཁས་པ་ནམ་མཁའ་ལྟ་བུའི་ཆོས་ཉིད་སྟོང་པ་ཉིད་ལ་གནས་ཤིང༌། ཡེ་ཤེས་ཀྱི་རྫུ་འཕྲུལ་ཕ་རོལ་ཏུ་སོན་པ་
དམིགས་རྟེན་གྱི་རྣམ་པ་མེད་པ་བཞིན་དུ། འགྲོ་བ་དག་ལ་དོན་བྱེད་པའི་ཐབས་ཀྱི་བྱ་བ་རྣམ་པ་མཐའ་ཡས་པ་སྟོན་ཀྱང་དུས་རིང་བ་བསྐལ་པ་བྱེ་བར་འཁོར་བར་གནས་ཀྱང་སེམས་ལ་སྐྱོ་བ་མེད་ཅིང་ལུས་ལ་དུབ་པའང་
མེད་དོ། །དྲུག་པ་གདུགས་ཀྱི་དཔེས་ལམ་མཐའ་གཉིས་སུ་མི་ལྟུང་བ་ནི། དཔེར་ན་མི་འགའ་ཞེས་པ་ནས། ཆོས་ཀྱང་མཐོང་ཞེས་པའི་བར་ལ། སྐྱེས་བུས་གདུགས་བཟུང་བའི་དཔེས་དེ་བཞིན་དུ་བྱང་ཆུབ་སེམས་དཔའ་
17
ད་པས་མཁས་པ་སྙིང་རྗེ་གནས་པ་དེ་ཡང༌། ཐབས་སྙིང་རྗེ་ཆེན་པོ་དང་ཤེས་རབ་མི་དམིགས་པར་ཤེས་པ་གཉིས་ཀྱིས་གདུགས་གཉིས་ཡོངས་སུ་བཟུང་སྟེ་གང་ཞེ་ན། ཤེས་རབ་ཀྱིས་ཉོན་མོངས་འཁོར་བའི་ཆོས་¢
དང་ལྡན་པས་
དང་རྣམ་བྱང་གི་ཆོས་རྣམས་རང་རང་རང་གི་ངོ་བོས་སྟོང་པའི་སྟོང་པ་ཉིད་དུ་རྒྱུ་སྟོང་པའི་མཚན་མ་མེད་པ་དང་འབྲས་བུས་སྟོང་པའི་སྨོན་པ་མེད་པ་ལ་རྟོག་ཅིང༌། ཐབས་སྙིང་རྗེ་ཆེན་པོ་མྱ་ངན་ལས་འདས་པ་ལ་རེག་པ་མེད་ལ།
ཆོས་རྣམས་ཀྱི་དེ་བཞིན་ཉིད་ཀྱང་མཐོང་ངོ༌། །བདུན་པ་དད་དཔོན་གྱི་དཔེས་རང་བདེ་བ་མི་བསྒྲུབ་པ་ནི། དཔེར་ན་རིན་ཆེན་འདོད་པ་ཞེས་པ་ནས། འཇོག་པར་འགྱུར་མ་ཡིན་ཞེས་པའི་བར་ལ། དད་དཔོན་གྱི་དཔེ་དེ་

བཞིན་བྱང་ཆུབ་སེམས་དཔའ་བྱང་ཆུབ་ཀྱི་སེམས་ཀྱིས་སྟོང་པ་ཉིད་ཀྱི་རིན་ཆེན་གྱི་གླིང་དུ་སོང་སྟེ་དེ་མངོན་སུམ་དུ་བྱས་ནས་བསམ་གཏན་བཞི་དང༌། དབང་པོ་ལྔ་དང་སྟོབས་ལྔ་ཐོབ་པ་ཡང༌། མྱ་ངན་ལས་འདས་པ་ལས་
རེག་པའི་བྱང་ཆུབ་སེམས་ཁོ་རང་འབའ་ཞིག་བསམ་གཏན་དང་ཟག་མེད་ཀྱི་བདེ་བས་མངོན་པར་དགའ་ཞིང༌། སེམས་ཅན་གྱི་ཚོགས་དེ་མེད་པས་སྡུག་བསྔལ་བའི་ཡིད་ཅན་དུ་འཇོག་པར་འགྱུར་བ་མ་ཡིན་ཏེ། བརྩེ་བས་
སྟོང་ཉིད་རིན་ཆེན་དེ་གཞན་ལ་ཡང་འངའགྱེད་དོ། །བརྒྱད་པ་ཚོང་པའི་དཔེས་ལམ་མཐའ་གཉིས་ལ་འདྲིས་པ་ནི། དཔེར་ན་དོན་གཉེར་ཞེས་པ་ནས། ཚུལ་ཤེས་ཡིན་ཞེས་པའི་བར་ལ། ཚོང་པའི་དཔེ་དེ་བཞིན་དུ་བྱང་ཆུབ་
སེམས་དཔའ་ཐབས་ཤེས་རབ་གསལ་བ་དེ་བར་གྱི་གྲོང་ལྟ་བུའི་ཉན་ཐོས་དང་རང་སངས་རྒྱས་རྣམས་ཀྱི་རྟོགས་པའི་ཤེས་རབ་དང་སྤངས་པའི་རྣམ་གྲོལ་ཀུན་ལ་མཁས་པ་བྱེད་ཅིང༌། དེ་ལའང་རོ་མྱང་བའི་ཚུལ་གྱིས་མི་
གནས་པ་ལ། རིན་པོ་ཆེའི་གླིང་ལྟ་བུའི་སངས་རྒྱས་ཀྱི་ཡེ་ཤེས་ལའང་གནས་པ་མ་ཡིན་ལ། རང་གི་ཁྱིམ་ལྟ་བུའི་མཚན་ཉིད་འདུས་མ་བྱས་ལ་མིང་མི་གནས་ལ་འོན་ཀྱང་རང་རང་དང་མཐུན་པའི་ལམ་གྱི་ཚུལ་ཤེས་པར་
བྱེད་པ་ཡིན་ནོ། །གསུམ་པ་རྒྱུ་འབྲས་གཉིས་ཀའི་སྒོ་ནས་འཇུག་བསྡུ་བ་ནི། གང་ཚེ་འགྲོ་ལ་བྱམས་ཞེས་པ་ནས། ནུས་མ་ཡིན་ཞེས་པའི་བར་ལ། གང་ཞིག་གི་ཚེ་བྱང་ཆུབ་སེམས་དཔའ་འགྲོ་བ་ལ་ཁྱམས་པ་ཆེན་པོས་རྒྱུན་

།དུ་རྗེས་སུ་འབྲེལ་བར་བྱས་ནས་ཏིང་ངེ་འཛིན་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ལ་སྤྱོད་པ་དེ་ནི་མཐའ་གཉིས་དང་བྲལ་བས་ཞི་བ་མྱ་ངན་ལས་འདས་པ་ཐོབ་པར་
འགྱུར་རོ། །ཞིའམ་སྲིད་པ་འདུས་མ་བྱས་ལ་གནས་པ་ཡིན་ནོ། །ཞེས་བྱ་བར་གདམས་པར་ནུས་པ་དེ་ནི་གནས་དང་སྐབས་མེད་དོ། །ཡང་དེ་དག་གི་བརྡའ་ཙམ་གདགས་པར་ནུས་པ་ནི། དཔེར་ན་སྒྱུ་མས་སྤྲུལ་པའི་མི་
ལུས་ལ་དངོས་པོ་མེད་ཀྱང་མི་སྣང་བ་མ་ཡིན་ཞིང་། དེ་ལ་ནི་སྐྱེས་པ་དང་བུད་མེད་ཀྱི་མིང་གིས་ཀྱང་ནི་གདགས་པར་ནུས་པ་ལྟར་དུ། དཔེ་དེ་བཞིན་བྱང་ཆུབ་སེམས་དཔའི་བློས་རྣམ་པར་ཐར་པའི་སྒོ་གསུམ་ལ་སྤྱོད་པ། དེ་
སྐ
ལ་སྲིད་ཞིའི་མིང་གིས་ཀྱང་མི་གདགས་པར་ནུས་པ་ཡིན་ནོ། །དེ་རྣམས་ཀྱི་འབྲས་བུ་སྨོན་པ་ནས་བཟུང་ནས་བསླབ་པའི་རིམ་པ་སོང་ནས། སྤྱི་དོན་གསུམ་པ་ལ་བརྟེན་གྱི་གང་ཟག་ངོས་བཟུང་བའི་སྒོ་ནས་བསླབ་པའི་རིམ་
པ་ལ་ཡང་ལྔ་ལས། ཕྱིར་མི་ལྡོག་པའི་གང་ཟག་ངོས་བཟུང་བ་ལ་ཡང་གཉིས་ལས། ལུང་མ་བསྟན་པ་ནི། གལ་ཏེ་སྤྱོད་པ་དང་ནི་ཞེས་པ་ནས། ཡིན་རིག་བྱ་ཞེས་པའི་བར་ལ གལ་ཏེ་གཞན་དག་གིས་ཕྱིར་མི་ལྡོག་པ་ལ་
སྤྲོད་པ་དང་ནི་དབང་པོ་དང༌། རྟགས་ཇི་ལྟ་བུ་འོང་པ་ལགས་ཞེས་ཡོངས་སུ་དྲིས་པ་ལ། བྱང་ཆུབ་སེམས་དཔའ་དེ་རང་གི་མྱོང་བ་དང་སྟོང་པའི་སྟོང་པ་དང་མཚན་མ་མེད་པའི་ཆོས་ཀྱང་ཡོངས་སུ་མི་སྟོན་པ་ལ་ཕྱིར་ལྡོག་

པའི་;འི་རྟགས་ཀྱི་ཆོས་དྲིས་ཀྱང་མི་འཆད་པ་དེ་ནི་སྔར་སངས་རྒྱས་ཀྱིས་ལུང་མ་བསྟན་པ་ཡིན་པར་རིག་པར་བྱའོ། །དེ་ཡན་ཆད་ཀྱིས་རྣམ་ཀུན་མངོན་རྫོགས་བཤད་ཟིན་ཏོ། །སྐབས་ལྔ་པའི་རྩེ་མོ་མངོན་པར་རྟོགས་པའི་ངོ་བོ་
ནི་ཆོས་སྐུའི་རྒྱུ་ལམ་རྣམ་གསུམ་མི་དམིགས་པ་གང་ཞིག་འབད་རྩོལ་མེད་པར་རྟོགས་པ་ལྷུན་གྲུབ་ཀྱི་བློ་ཐོབ་པའོ། །དེ་ཡང༌། དེ་ཡི་རྟགས་དང་རྣམ་འཕེལ་དང༌། །བརྟན་དང་སེམས་ཀུན་གནས་པ་དང༌། །མཐོང་ཞེས་བྱ་
དང་བསྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དག་དང༌། །བར་ཆད་མེད་པའི་ཏིང་ངེ་འཛིན། །ལོག་པར་བསྒྲུབ་དང་བཅས་པ་ནི། ཡང་དག་བྱང་ཆུབ་འབྲས་འབྱུང་
པའི། །རྩེ་མོའི་མངོན་རྟོགས་ཡིན་པར་གསུངས། །ཞེས་པས། འདི་ལ་ཡོན་ཏན་རྒྱུད་ལ་བསྐྱེད་པའི་ཆ་ནས་དབྱེ་བ་བརྒྱད་ཀྱིས་བསྟན་ཏོ། །གཉིས་པ་ལུང་བསྟན་ཐོབ་པ་ནི། དགྲ་བཅོམ་པ་དང་ཞེས་པ་ནས། རིག་པར་བྱ་
ཞེས་པའི་བར་ལ། ཐེག་པ་དམན་པ་དགྲ་བཅོམ་པའི་ས་དང་རྐྱེན་གྱི་སངས་རྒྱས་ཀྱི་ཡེ་ཤེས་དང༌། ཁམས་གསུམ་གྱི་དཔལ་འབྱོར་དག་ན་རྨི་ལམ་ན་ཡང་མི་འདོད་ཅིང༌། སངས་རྒྱས་རྣམས་མཐོང་སྟེ་ཁྲི་ལ་བཤུབཞུགས་ནས་
འགྲོ་བ་ལ་ཆོས་ཀྱང་སྟོན་པར་བྱེད་པ་རྨི་ལམ་དུ་མཐོང་བ་དེ་ནི་སྔར་ནས་ཕྱིར་མི་ལྡོག་པར་ལུང་བསྟན་པ་ཡིན་པར་རིག་པར་བྱའོ། །ཡང་རྨི་ལམ་ན་ནི་སེམས་ཅན་འགའ་ཞིག་ངན་སོང་གསུམ་ན་གནས་པ་མཐོང་བའི་སྐད་

།ཅིག་མ་དེ་ཉིད་ལ་ངན་སོང་གསུམ་པོ་དེ་དག་རྒྱུན་བཅད་པར་བྱའོ། །ཞེས་སྨོན་ལམ་འདེབས་པ་དང༌། ཡང་རྨི་ལམ་ནའམ་སད་པ་ན་གྲོང་ཁྱེར་ཚིག་པ་མཐོང་བ་ན་ཆོས་ཉིད་ཀྱི་བདེན་པའི་
བྱིན་གྱིས་བརླབས་ཀྱིས་མེའི་ཕུང་པོ་འདི་དག་ཞི་བར་གྱུར་ཅིག་ཅེས་བརྗོད་པས་ཞི་བར་གྱུར་ན། བྱང་ཆུབ་སེམས་དཔའ་དེ་ནི་ཕྱིར་མི་ལྡོག་པར་ལུང་བསྟན་པ་ཡིན་པར་རིག་པར་བྱའོ། །ཡང་མིའི་འཇིག་རྟེན་འགའ་ཞིག་
ལ་ལྷ་དང་ཀླུ་དང་འབྱུང་པོའི་གདོན་ལ་སོགས་པ་རིམས་ནད་མང་བའི་མིའམ་འགྲོ་མལ བྱང་ཆུབ་སེམས་དཔའ་དེ་ཕན་པ་དང་སྙིང་བརྩེ་བ་དང་ལྡན་པས་བདེན་པའི་བྱིན་བརླབས་བརྗོད་པས་དེ་དག་རབ་ཏུ་ཞི་བ་ལ། དེ་
له ལ་འོན་ཀྱང་ང་ནི་བྱིན་བརླབས་དང་ལྡན་པའོ་སྙམ་པའི་རློམ་སེམས་མེད་ཅིང་ང་རྒྱལ་སྐྱེ་བ་མེད་པའི་གང་ཟག་བྱང་ཆུབ་སེམས་དཔའ་དེ་ནི་ཕྱིར་མི་ལྡོག་པར་ལུང་བསྟན་པ་ཡིན་པར་རིག་པར་བྱའོ། །གཉིས་པ་ལུང་མ་
བསྟན་པ་ནི། ལས་བྱུང་བའི་བདུད་ཀྱི་ལས་ལ་བཞི་ལས། བྱིན་བརླབས་ཀྱི་གཞི་ནི། ཅི་སྟེ་དེ་ནི་ཞེས་པ་ནས། ཤེས་པར་བྱ་ཞེས་པའི་བར་ལ། ཅི་སྟེ་བྱང་ཆུབ་སེམས་དཔའ་དེ་ནི་བདུད་ཀྱི་ལས་བྱེ་བྲག་ལ་བདེན་པའི་བྱིན་
བརླབས་སྣ་ཚོགས་པ་དག །འབྱོར་ཅིང་གྲུབ་པས་སངས་རྒྱས་ཀྱིས་ལུང་བསྟན་པ་ཡིན་ནོ་སྙམ་དུ་རློམ་སེམས་འབྱུང་བའམ། ཡང་གལ་ཏེ་བྱང་ཆུབ་སེམས་དཔའ་གང་ཟག་གཞན་གྱི་སངས་རྒྱས་སུ་འགྱུར་རོ། །ཞེས་ལུང་

བསྟན་པ་ལ་རློམ་སེམས་བྱེད་ན། རློམ་སེམས་གནས་པ་དེ་ནི་བློ་ཆུང་ཞིང་ཤེས་རབ་དང་མི་ལྡན་པར་ཤེས་པར་བྱའོ། །གཉིས་པ་མིང་གི་གཞི་ནི། མིང་གི་གཞི་ལས་ཞེས་པ་ནས། མིང་འདི་ཡིན་ཞེས་པའི་བར་ལ། བདུད་
ཀྱིས་ལུང་སྟོན་པའི་ཚུལ་ནི། མིང་གི་གཞི་ལས་གླགས་ལྟ་བའི་ཕྱིར་བདུད་ནི་བྱང་ཆུབ་སེམས་དཔའ་དེའི་དྲུང་དུ་ཉེ་བར་འོངས་ནས། འདི་སྐད་སྨྲས་ཏེ་འདི་བཞིན་དུ་འདི་ན་ཁྱོད་ཀྱི་ཕ་དང་མ་དང༌། ཁྱོད་ཀྱི་བུད་མེད་རྒྱུད་ཀྱི་
བར་གྱི་མིང་ཡིན་ཞིང་། ཁོ་རང་གིས་བསམས་པ་ལྟར་དུ་གང་གི་ཚེ་ནམ་ཞིག་ན་ཁྱོད་ནི་སངས་རྒྱས་སུ་འགྱུར་པའི་མིང་ཟླ་འོད་ཅེས་བྱ་བ་འདི་ཡིན་ནོ་སྙམ་ནས་རློམ་སེམས་བྱེད་པའི་གང་ཟག་དེ་བློ་ཆུང་བ་ཡིན་ནོ། །གསུམ་
པ་སྦྱངས་པའི་ཡོན་ཏན་གྱི་གཞི་ནི། སྦྱངས་སྟོབས་རྣལ་འབྱོར་ཞེས་པ་ནས། རིག་པར་བྱ་ཞེས་པའི་བར་ལ། ཡང་སྦྲངས་པའི་ཡོན་ཏན་བཅུ་གཉིས་ཀྱི་སྡོམ་པ་སྟེ། དགོན་པ་དང༌། བསོད་སྙོམས་པ་དང༌། ཟས་ཕྱིས་མི་ལེན་
པ་དང༌། སྟན་ཅིག་པ་དང༌། གཞི་ཇི་བཞིན་པ་དང༌། ཆོས་གོས་གསུམ་པ། དུར་ཁྲོད་པ། ཤིང་དྲུང་བ། ཙོག་པུ་བ། འདོད་པ་ཉུང་ཞིང་ཆོག་ཤེས་པ། རབ་ཏུ་དབེན་པ། རྐང་པ་སྐུད་པ་དང་བྲལ་བར། འཇམ་པོར་སྨྲ་ཞིང་
ཚིག་ཉུང་བ་དང་ལྡན་ཞིང་བསྐོམ་པའི་རྣལ་འབྱོར་དང་ལྡན་པ་དང་བལྟ་བ་ཅི་འདྲ་ཁ་འབྱུང་བར་འགྱུར་བ་དེ་ལ། ཁྱོད་ནི་ད་ལྟར་མ་ཟད་ཀྱི་སྔོན་ཡང་ཡོན་ཏན་བཅུ་གཉིས་ཀྱི་ཚུལ་ཡང་ད་ལྟར་འདི་དང་འདྲའོ། ཞེས་བརྗོད་

།དེ༑ །བརྗོད་པ་དེས་སྐད་ཐོས་ནས་གང་ཐོབ་པ་ལ་ཡིད་ཆེས་ནས་ཁེངས་ཞིང་རློམ་སེམས་བྱེད་པའི་བྱང་ཆུབ་སེམས་དཔའ་ནི། བདུད་ཀྱི་སེམས་ཡོངས་སུ་བླང་ཞིང་གང་ཟག་བློ་ཆུང་བར་
རིག་པར་བྱའོ། །བཞི་པ་དབེན་པའི་གཞི་ནི་གསུམ་ལ་བསྟན་པ་ནི་། རབ་ཏུ་དབེན་པའི་གྲོང་ཞེས་པ་ནས། བློ་ཆུང་རིག་པར་བྱ་ཞེས་པའི་བར་ལ། ཡང་སྐྱེ་བོས་རབ་ཏུ་དབེན་པའི་གྲོང་སྟོང་པ་དང་གྲོང་ཁྱེར་སྟོང་པ་དང༌
རིའི་སུལ་དང་ནགས་ཁྲོད་རབ་ཏུ་བརྟེན་པར་བྱེད་ཅིང༌། དངོས་སམ་ཡིད་ཀྱིས་བདག་ལ་བསྟོད་ཙིང་གཞན་ལ་སྤྱོད་པའི་བྱང་ཆུབ་སེམས་དཔའ་དེ་ནི་བདུད་ཀྱི་ཡོངས་སུ་བསླང་ཞིང་བློ་ཆུང་བ་ཡིན་པར་རིག་པར་བྱའོ
གཉིས་པ་བཤད་པ་ནི། རྟག་ཏུ་གྲོང་དག་ཞེས་པ་ནས། དབེན་པར་གསུངས་ཞེས་པའི་བར་ལ། ཐེག་ཆེན་གྱི་དབེན་པ་གང་ཞེ་ན། གནས་རྟག་ཏུ་གྲོང་དང་ཡུལ་འཁོར་ཆེན་པོ་དང་གྲོང་བརྡལ་ཆེན་པོར་གནས་པར་བྱེད་ཅིང༌།
ལས་སུ་བྱ་བ་སེམས་ཅན་སྨོན་པར་བྱེད་པ་དང་རང་བྱང་ཆུབ་ཏུ་བསྒྲུབ་པར་བྱ་བའི་ཕྱིར་ཕ་རོལ་ཏུ་ཕྱིན་པ་དྲུག་ཉམས་སུ་ལེན་པ་ལ་བརྩོན་པ་མ་གཏོགས་པ། དེ་ནི་དགྲ་བཅོམ་པ་དང་རང་རྒྱལ་བ་དང་འདོད་ཡོན་ལ་
སོགས་ས་པའི་འདོད་པ་གཞན་མི་སྐྱེད་པ་འདི་ནི་བདེ་བར་གཤེགས་པ་རྣམས་ཀྱི་སྲས་ཐེག་ཆེན་རྣམས་ཀྱི་དབེན་པ་ཡིན་པར་གསུངས་སོ། །ཡང་བློ་ཆུང་བ་གང་ལ་ལ་ཞིག་ལུས་དབེན་པའི་ཁྱད་པར་གྲོང་ནས་གཞན་པའི་

དཔག་ཚད་ལྔ་བརྒྱ་ཡོད་པའི་རི་སུལ་སྡིག་པ་དང༌། སྦྲུལ་དང༌། བྱ་དང༌། གཅན་གཟན་གྱིས་གང་བའི་སར་ལོ་མང་པོ་བྱེ་བའི་བར་དུ་གནས་པར་བྱེད་ཀྱང༌། སེམས་ལ་སྲིད་ཞིའི་རྟོགས་པས་དབེན་པ་འདི་ནི། དབེན་པར་
མི་ཤེས་པའི་བྱང་ཆུབ་སེམས་དཔའ་བློ་ཆུང་བ་དེ་ལུས་དབེན་པ་ཙམ་གྱིས་ལྷག་པའི་ང་རྒྱལ་རྙེད་ནས་སྤང་བྱ་དེ་འདྲ་བར་གནས་ཡིན་ལ། བྱང་ཆུབ་སེམས་དཔའ་འགྲོ་བའི་དོན་བྱེད་པ་ལ་བརྩོན་ཞིང་བསམ་གཏན་བཞི་་
དང༌། སྟོབས་ལྔ་དང་དབང་པོ་ལྔ་དང་རྣམ་པར་ཐར་པའི་སྒོ་གསུམ་གྱི་ཏིང་ངེ་འཛིན་ཐོབ་པ་དེ་ལ། བྱང་ཆུབ་སེམས་དཔའ་འདི་ནི་དགོན་པ་དབེན་པ་ལ་སྤྱོད་པ་ཡིན་ནོ་སྙམ་ནས་བརྙས་པ་བྱེད་པའི་གང་ཟག་བློ་ཆུང་བ། དེ་
ནི་བདུད་ཀྱི་སྤྱོད་ཡུལ་ཡིན་ནོ་ཞེས་རྒྱལ་བས་གསུངས་སོ། །གསུམ་པ་བསྡུ་བ་ནི་གང་ཞིག་གྲོང་ངམ་ཞེས་པ་ནས། བདག་ཉིད་ཉམས་ཞེས་པའི་ཁར་ལ། བྱང་ཆུབ་སེམས་དཔའ་གང་ལ་ལ་ཞིག་ལུས་གྲོང་ངམ་འོན་ཏེ་དགོན་
པར་གནས་ཀྱང་རུང༌། ཐོས་བསམ་ཉན་རང་གི་ཐེག་པ་གཉིས་ཀྱི་སེམས་དང་བྲལ་ཞིང་བླ་ན་མེད་པའི་བྱང་ཆུབ་ཏུ་ངེས་ན། འདི་ནི་འགྲོ་དོན་བྱེད་པ་ལ་ཞུགས་པ་རྣམས་ཀྱི་དབེན་པ་མ་ནོར་བ་སྟེ། བྱང་ཆུབ་སེམས་དཔའ་
གཞན་གྱི་་དྲོ་ཚད་མི་རིག་པར་དྲོད་ཉོན་མོངས་པ་དེ་ནི་བདག་ཉིད་ཉམས་པར་འགྱུར་རོ། །གསུམ་པ་བདུད་ལས་སྤང་པའི་ཕྱིར་དགེ་བའི་བཤེས་གཉེན་བསྟེན་པ་ལ་གཉིས་ལས། བསྟན་པའི་ཚུལ་ནི། དེ་ལྟ་བས་ན་ཞེས་པ་

།ནས། བསྟེན་པར་བྱ་ཞེས་པའི་བར་ལ། ཚུལ་དེ་ལྟ་བས་ན་དབེན་པ་དེ་ལྟ་བུ་ཡིས་བྱང་ཆུབ་དམ་པ་ཚོལ་བའི་ཕྱིར་བསམ་པ་འདུན་པ་དྲག་པོ་དང་ལྡན་པའི་ཐབས་མཁས་པས་ཆོས་རྒྱུད་ལ་
སྐྱེ་བའི་གེགས་ང་རྒྱལ་ངེས་པར་བཅོམ་སྟེ། དཔེར་ན་ནད་པའི་ཚོགས་ཀྱིས་རང་གི་ནད་གསོ་བའི་ཕྱིར་སྨན་པ་མཁས་པ་གཅེས་པར་བསྟེན་པ་ལྟ་བུ། དོན་བསམ་སྤྱོར་ལ་སོགས་པའི་སྒོ་ནས་ཕ་རོལ་ཏུ་ཕྱིན་པ་འདི་བསྒྲུབ་
པའི་ས་ཇི་ལྟར་ཡིན་ཞེ་ན་གཡེལ་བ་མེད་པར་བླ་མ་དགེ་བའི་བཤེས་གཉེན་གུས་པས་རྒྱུན་དུ་བསྟེན་པར་བྱའོ། །གཉིས་པ་བརྟེན་བྱ་ངོས་བཟུང་ལ་གཉིས་ལས། བསྟན་པ་ནི་སངས་རྒྱས་བྱང་ཆུབ་ཞེས་པས་ནས། མྱུར་དུ་
རྟོགས་ཞེས་པའི་བར་ལ། འོ་ན་བསྟེན་བྱ་བླ་མ་དེ་ཇི་ལྟ་བུ་བསྟན་ཞེ་ན། བསྟོན་བྱེད་སངས་རྒྱས་ཀྱི་བྱང་ཆུབ་མཆོག་ཏུ་ཞུགས་པའི་བྱང་ཆུབ་སེམས་དཔའ་དག་དང་། བསྟེན་བྱ་ཐབས་ཕ་རོལ་ཏུ་ཕྱིན་པ་དང་བཅས་ཏེ་ཡོངས་
འཛིན་དང་ཐབས་མཁས་ཀྱི་དགེ་བའི་བཤེས་སུ་བསྟན་ལ། འོ་ན་དེ་དག་དགེ་བའི་བཤེས་སུ་འགྱུར་ཚུལ་ཇི་ལྟར་འགྱུར་ཞེ་ན་གང་ཟག་གི་ཆོས་དེ་རྗེས་སུ་སྟོན་པར་བྱེད་པ་པོ་ཡིན་ལ། ཆོས་འདི་ནི་བསྒྲུབ་པར་བྱ་བའི་
ཡིན་སྟེ། དེ་ལྟར་རྒྱུ་མཚན་རྣམ་པ་གཉིས་ཀྱིས་བསྟན་ནས་བསྒྲུབས་ན་སངས་རྒྱས་ཀྱི་བྱང་ཆུབ་མྱུར་དུ་རྟོགས་པར་འགྱུར་རོ། །གཉིས་པ་བཤད་པ་ནི། རྒྱལ་བ་འདས་དང་ཞེས་པ་ནས། ཡིན་ཞེས་བཤད་ཞེས་པའི་བར་ལ།

རྒྱལ་བས་སྔར་འདས་པ་རྣམས་དང་ཕྱིས་མ་བྱོན་པ་རྣམས་དང་ད་ལྟར་ཕྱོགས་ན་གང་བཞུགས་པ་ཀུན་གཤེགས་པའི་ལམ་ཕ་རོལ་ཏུ་ཕྱིན་པ་དྲུག་པོ་འདི་ཡིན་ཞིང་གཞན་མིན་པའི་ཕྱིར་རོ། །དེ་ལྟར་ཕ་རོལ་ཏུ་ཕྱིན་པ་དྲུག་
པོ་འདི་ཐེག་ཆེན་གྱི་བྱང་ཆུབ་མཆོག་ལ་བཞུགས་པ་རྣམས་ཀྱི་འབྲས་བུ་སྟེར་བས་གགསལ་བ་དང་ལམ་སྟོན་པ་སྒྲོན་མེ་དང་བཞིས་རྟོགས་པས་སྣང་བ་དང་ལམ་སྨན་པ་ལས་སྐྱོབ་པས་སྟོན་པ་མཆོག་ཡིན་ནོ་ཞེས་རྒྱལ་
བས་བཤད་དོ། །བཞི་པ་བསྟན་པ་ཆོས་ཀྱི་རང་བཞིན་ལས། ཕ་རོལ་ཏུ་ཕྱིན་པའི་མཚན་ཉིད་ནི། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་མཚན་ཉིད་སྟོང་ཞེས་པ་ནི། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་སྟོང་
པ་ཉིད་ཡིན་ལ་ཡང་ན་ཤེས་རབ་ཀྱི་ཕ་རོལ་ཏུ་ཕྱིན་པ་ནི་མཚན་མཚོན་གྱིས་སྟོང་སྟེ། མཚན་བཞིས་སྟོང་པས་སོ། །དེ་ལྟར་ཀྱང་འབུམ་ལས་མཚན་ཉིད་ནི་མཚན་ཉིད་ཀྱི་ངོ་བོ་ཉིད་དང་བྲལ་བའོ་ཞེས་སོ། །གཉིས་པ་དེ་ཆོས
རྣམས་ཀྱི་རང་བཞིན་དུ་བསྟན་པ་ནི། ཆོས་འདི་ཐམས་ཅད་ཞེས་པ་ནས། སྤྱོད་པ་ཡིན་ཞེས་པའི་བར་ལ། དེ་བཞིན་དུ་ཉོན་མོངས་འཁོར་བ་དང་རྣམ་བྱང་མྱ་ངན་ལས་འདས་པ་བསྡུས་པའི་ཆོས་འདི་ཐམས་ཅད་ཀྱང་ཤེས་
རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་དེ་དང་འདྲ་བར་སྟོང་པར་ཤེས་ནས། འདི་ལྟར་ཆོས་རྣམས་ངོ་བོས་སྟོང་ཞིང་། རྒྱུས་སྟོང་པ་མཚན་མ་མེད་པ་དང་འབྲས་བུས་སྟོང་པ་སྨོན་པ་མེད་པར་རབ་ཏུ་ཤེས་ན། དེ་ལྟར་རྟོགས་

༄༅། །ནས་སྤྱོད་པ་དེ་བདེ་བར་གཤེགས་པ་རྣམས་ཀྱི་ཤེས་རབ་ལ་སྤྱོད་པ་ཡིན་ནོ། །གསུམ་པ་དེ་ལས་ཀུན་ཉོན་མོངས་པ་ནི། སེམས་ཅན་ཡོངས་སུ་ཞེས་པ་ནས། ཉོན་མོངས་བསྟན་ཞེས་
པའི་བར་ལ། འོ་ན་ཆོས་ཐམས་ཅད་སྟོང་པ་ཉིད་ཡིན་ན་ཉོན་མོངས་པ་འཁོར་བ་རྣམས་དང་རྣམ་བྱང་མྱ་ངན་ལས་འདས་པ་གཉིས་སུ་ཇི་ལྟར་འགྱུར་ཞེ་ན། སེམས་ཅན་རྣམས་བདག་ཏུ་འཛིན་ཡོངས་སུ་རྟོགས་པས་འདོད་
ཡོན་གྱི་ཟས་ལ་འདོད་པར་བྱེད་ཅིང༌། འཁོར་བའི་རྒྱུ་བདག་དང་བདག་གི་བར་ཆགས་པའི་ཡིད་དང་ལྡན་པ་རྣམས་བདག་དེས་ཉོན་མོངས་པས་ཀུན་ནས་བསླང་ཞིང་དེ་ལས་བསགས་པ་དུས་རྟག་ཏུ་འཁོར་བ་སྟེ། འོན་
_I
ཀྱང་གང་ལ་ཆགས་པའི་བདག་དང་བདག་གི་ཆོས་གཉིས་པོ་དེ་ཡང་དག་པར་ཡོད་པ་མིན་ཞིང་སྟོང་པ་སྟེ། བྱིས་ཕ་སོ་སོའི་སྐྱེ་བོ་བདག་ཉིད་ཀྱི་ནི་མེད་པ་ལ་ཡོད་པར་འཛིན་པ་དཔེར་ན་མཁའ་ལ་མདུད་པ་བོར་བ་དང་
འདྲའོ། །དེ་ལྟར་ཡང་དཔེར་ན་དོགས་པའི་འདུ་ཤེས་ཀྱིས་དུག་བླངས་པ་ན། དུག་དེ་དངོས་པོ་ལ་ཁོང་དུ་སོང་བ་མེད་ཀྱང་རྒྱལ་བར་འགྱུར་རོ། །དཔེ་དེ་བཞིན་དུ་བྱིས་པ་སོ་སོའི་སྐྱེ་བོ་བདག་དང་བདག་གིར་ཁས་ལེན་པ་
རྣམས་ཀྱང་བདག་དེར་འདུ་ཤེས་པས་ཡང་དག་པའི་ཀུན་ཏུ་མི་རྟག་པས་དེར་འཛིན་པའི་དབང་གིས་སྐྱེ་ཞིང་འཆི་ལ། མདོར་ན་ཇི་ལྟར་བདག་དང་བདག་གི་བར་འཛིན་པ་ཡོད་པ་དེ་ལྟར་ཀུན་ནས་ཉོན་མོངས་པ་འཁོར་

བརབསྟན་པའོ། །བཞི་པ་གཉེན་པོ་རྣམ་བྱང་དུ་གྱུར་པའི་ཚུལ་ནི། བདག་དང་བདག་གིར་ཞེས་པ་ནས། ཕྱིན་པ་རྟོགས་ཞེས་པའི་བར་ལ། དེ་ལ་བཟློག་སྟེ་བདག་དང་བདག་གིར་མི་དམིགས་པར་རྟོགས་པས་རྣམ་པར་
བྱང་བར་གསུངས་ཏེ། གཞན་ལུགས་འདི་ལ་གང་ཡང་ཀུན་ནས་ཉོན་མོངས་པ་དང་གཉེན་པོ་རྣམ་བྱང་རྣམ་པར་དག་པར་འགྱུར་བ་མེད་ལ། བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་དོན་རྟོགས་སོ།
ལྔ་པ་ཆོས་དེ་རྗེས་སུ་བསྒྲུབ་པ་ལ་གསུམ་ལས། དགོས་པའི་སྒོ་ནས་ཆོས་རྗེས་སུ་བསྒྲུབ་པར་གདམས་པ་ལ་གསུམ་ལ་ཚོགས་རྒྱ་ཆེན་པོ་བདེ་བླག་ཏུ་སོག་པ་ནི། འཛམ་བུ་གླིང་ན་ཞེས་པ་ནས། འཇུག་པར་བྱ་ཞེས་པའི་
བར་ལ། དེ་ལྟར་བསྒོམས་ཕན་ཡོན་ཆེ་བ་དཔེ་ཡིས་བསྟན་པ་ནི། དཔེར་ན་འཛམ་བུ་གླིང་ན་སེམས་ཅན་ཇི་སྙེད་ཡོད་པ་མ་ལུས་པ་དེ་དག་ཐམས་ཅད་བརྟེན་མཆོག་ཏུ་བྱེད་པ་ལ་སྔོན་འགྲོ་བསམ་པ་བྱང་ཆུབ་མཆོག་ཏུ་
སེམས་བསྐྱེད་བྱས་ནས། དངོས་གཞི་སྦྱོར་བ་དུས་རིང་བ་ལོ་སྟོང་བྱེ་བ་མང་པོར་སངས་རྒྱས་དང་སེམས་ཅན་ལ་སྨིན་པར་བྱེད་པ་གྱ་ནོམ་པར་མང་པོར་བྱིན་པར་བྱས་ལ རྗེས་ལ་བསོད་ནམས་ཀུན་ཀྱང་ཆེད་དུ་བྱ་བ་
འགྲོ་བའི་དོན་གྱི་ཕྱིར་བསྔོ་ས་རྫོགས་པའི་བྱང་ཆུབ་ཀྱི་རྒྱུར་བསྔོ་ཡང༌། གང་ཟག་གང་ལ་ལ་ཞིག་གིས་སྔར་བཤད་པ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་རང་བསྒོམ་པ་དང་གཞན་ལ་སྟོན་པ་ལ་མངོན་པར་བརྩོན་པར་

།བྱེད་པ་དེ། ཐ་ན་དུས་ཉི་མ་གཅིག་ཅིག་རྗེས་སུ་མཐུན་པར་བྱེད་ན། དེ་ལ་སྔར་བཤད་པའི་ཕུང་པོས་བསོད་ནམས་བརྒྱའི་ཆ་ནས་རྒྱུའི་བར་གྱི་ཆར་ཡང་མི་ཕོད་དོ། རྒྱུའི་ཕྱིར་ན་ལེ་ལོ་དང་
བྱ་བ་གཞན་གྱིས་གཡེལ་བ་མེད་པར་རྟག་ཏུ་ཤེས་རབ་ཀྱིས་ཉམས་སུ་ལེན་པ་བརྩོན་པས་འཇུག་པར་བྱའོ། །གཉིས་པ་འགྲོ་བ་རྣམས་ཀྱི་སྦྱིན་སོགས་སུ་གྱུར་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པ་ནས། ཡོངས་སུ་
སྤྱོད་ཞེས་པའི་བར་ལ། གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པའི་རྣལ་འབྱོར་པ་དེ། སེམས་ཅན་ཀུན་ལ་ཁྱབ་པའི་སྙིང་རྗེ་ཆེན་པོ་བསྐྱེད་ཀྱང་སེམས་ཅན་བདེན་པའི་འདུ་ཤེས་མེད་པའོ། དེའི་ཚེ་
མཁས་པ་དེ་ལ་ཕུལ་ན་འགྲོ་བ་རང་མི་ལྕི་ལ་གཞན་གྱི་དགེ་བ་འཕེལ་བས་འགྲོ་བ་ཀུན་གྱི་སྦྱིན་པའི་གནས་པར་འགྱུར་བས་ན། རྟག་ཏུ་ཡུལ་འཁོར་གྱིས་ཕུལ་བའི་བསོད་སྙོམས་དོན་ཡོད་པར་ཡོངས་སུ་སྤྱོད་པ་ཡིན་ནོ།
གསུམ་པ་གདུལ་བྱའི་ལམ་སྟོན་པར་འགྱུར་བ་ནི། བྱང་ཆུབ་སེམས་དཔའ་ཞེས་པ་ནས། བརྩོན་པར་བྱ་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ལ་ལ་ཞིག་འཁོར་འདི་དུས་ཡུན་རིང་པོ་ཐོག་མ་མེད་པ་ནས་
འབྲེལ་བའི་ལྷ་དང་མི་དང་ངན་སོང་གསུམ་གྱི་སེམས་ཅན་སྡུག་བསྔལ་རྒྱུ་དང་བཅས་པ་ལས་གྲོལ་བའི་ཕྱིར་གང་ཡང་ཤོང་བས་ལམ་ཡངས་་པ་ཕ་ཕ་རོལ་ཏུ་ཕྱིན་པ་འདི་སེམས་ཅན་གྱི་ཁམས་ལ་སྟོན་པར་འདོད་པས་ཀྱང་

དེའི་ཐབས་སུ་ཉིན་མཚན་མེད་པར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཆོས་སྤྱོད་བཅུས་བརྩོན་པར་བྱའོ། །དཔེའི་སྒོ་ནས་ཇི་ལྟར་མཚོན་པར་བྱ་བ་ནི། མི་ཞིག་སྔོན་ཆད་ཞེས་པ་ནས། འགྱུར་བ་ཡིན་ཞེས་པའི་བར་གྱིས།
ཤེས་རབ་སྟོན་པར་བྱེད་པའི་ཚིག་བདེ་བླག་ཏུ་མྱུར་དུ་བསྒྲུབ་དགོས་པ་ནོར་བུ་རྙེད་པའི་དཔེ་དེ་ལྟར་བྱང་ཆུབ་མཆོག་གི་ལམ་ལ་ཞུགས་པ་རྣམས་ཀྱིས་རིན་ཆེན་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་རྙེད་ནས་ཉམས་སུ་
ལེན་པ་ལ་རྣལ་འབྱོར་པ་གང་ཞིག་བརྩོན་འགྲུས་དང་ལྡན་པས་དོར་བར་མི་བྱའོ། །སྔར་སྟོན་པའི་རིན་ཆེན་རྙེད་ནས་བླངས་ཏེ། རབ་ཏུ་བརྩོན་པས་བཀྲིས་ཤིང་སྦས་ནས། མྱུར་དུ་རང་གི་གནས་སུ་འགྲོ་བར་བྱེད་པ་དང༌།
དེས་འགྲོ་བའི་སྡུག་བསྔལ་ཞི་བར་འགྱུར་བ་བཞིན་ནོ། དེ་ལྟར་བརྩོན་པར་བྱ་བའི་ཕན་ཡོན་ལ་བཞི་ལས། བསྒྲུབ་པ་གཞན་ཟིལ་གྱིས་གནོན་པ་ནི། ཉི་མ་སྤྲིན་དང་བྲལ་བའི་ཞེས་པ་ནས། ཟིལ་གྱིས་གནོན་ཞེས་པའི་བར་
ལ༑ ཡང་དཔེར་ན་ཉི་མ་སྤྲིན་དང་བྲལ་བའི་འོད་ཟེར་དྲ་བ་ཅན་ཤར་བས། མི་མཐུན་པའི་ཕྱོགས་མུན་ནག་ཐིབས་པོའི་མུན་པ་ཐམས་ཅད་འཇོམས་ཤིང་སྣང་ཁ་འཆར་བ་དེས་འཐུན་ཕྱོགས་སྲིན་བུ་མེ་ཁྱེར་དང་སྲོག་ཆགས་
འབྱུང་པོ་ཐམས་ཅད་ཀྱི་འོད་དང༌། ཡང་སྐར་མའི་ཚོགས་ཀྱི་འོད་དང་ཟླ་བའི་འོད་ཀུན་ཀྱང་ཉི་མའི་འོད་ཀྱིས་ཟིལ་གྱིས་གནོན་ཏེ། དཔེ་དེ་བཞིན་དུ་བྱང་ཆུབ་སེམས་དཔའ་ཉི་མ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་

།པ་མཆོག་ལ་སྤྱོད་པ་ནི་སྟོང་པ་ནི་མཚན་མ་མེད་པ་ལ་སྤྱོད་པ་དང༌། ཐབས་མཁས་པས་མི་མཐུན་པའི་ཕྱོགས་བདག་དང་ཆོས་སུ་བལྟ་བའི་མ་རིག་པའི་ཐིབས་པོ་བཅོམ་ནས་མཐུན་ཕྱོགས་
འགྲོ་བ་ཀུན་གྱི་བསོད་ནམས་ཆ་མཐུན་དང༌། ཐར་པ་ཆ་མཐུན་གྱི་དགེ་བ་དགྲ་བཅོམ་པ། རང་རྒྱལ་གྱི་དགེ་པ་དང་ཐེག་ཆེན་གྱི་དགེ་བ་བྱང་ཆུབ་སེམས་དཔའི་དམིགས་བཅས་ཀྱི་དགེ་བ་མང་པོ་དམིགས་མེད་ཀྱི་ཟིལ་གྱིས་
གནོན་ནོ། །གཉིས་པ་ལྷ་མིའི་མགོན་དུ་གྱུར་པ་ནི། དཔེར་ན་རྒྱལ་པོའི་བུ་ཞིག་ཞེས་པ་ནས། སྨོས་ཅི་དགོས་ཞེས་པའི་བར་གྱིས། ལམ་མཆོག་ཏུ་གྱུར་པ་ཉམས་སུ་ལེན་པ་དེ་ལྷ་མིའི་དཔལ་དུ་འགྱུར་བ་ནི་རྒྱལ་བུ་གཞོན་
ནུའི་དཔེ་དེ་བཞིན་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་ཐབས་མཁས་པའི་བྱང་ཆུབ་སེམས་དཔའ་ཉོན་མོངས་པའི་ནད་གསོ་བ་ཡང་། བདུད་རྩི་ལྟ་བུའི་སྦྱིན་པ་སྦྱིན་པར་བྱེད་ཅིང་དེའི་དབང་གིས་ལྷ་དང་མི་
རྣམས་དགའ་བས་དེའི་དྲུང་དུ་འོང་ཞིང༌། བྱང་ཆུབ་སེམས་དཔའ་འདི་ནི་རྒྱལ་སྲས་ཀྱི་དུས་ད་ལྟ་ན་ཡང་སེམས་ཅན་མང་པོ་ལ་ཕན་གདགས་པར་བརྩོན་པར་བྱེད་ན། ནམ་ཞིག་ཆོས་ཀྱི་རྒྱལ་པོར་སངས་རྒྱས་པ་ལ་གནས་
པར་འགྱུར་ན་སེམས་ཅན་གྱི་དོན་བྱེད་པ་ལ་སྨོས་ཅི་དགོས་སྙམ་དུ་རེ་བ་བསྐྱེད་དོ། །གསུམ་པ་བདུད་ཕམ་པར་བྱེད་པ་ལ་གསུམ་ལས་བདུད་ཀྱི་དབྱེ་བ་ནི། དེའི་ཚེ་ན་ཞེས་པ་ནས སྐར་མདའ་གཏོང་ཞེས་པའི་ཁར་

ལ༑ ཡང་དེའི་ཚེ་ན་བདུད་ནི་བྱང་ཆུབ་སེམས་དཔའ་འདི་བདག་གི་གཡུལ་ལས་རྒྱལ་བར་འགྱུར་རོ་སྙམ་དུ་སེམས་ཟུག་རྔུ་དང་ལྡན་པར་གྱུར་ལ་ཡིད་མྱ་ངན་གྱིས་ཉམས་ཐག་ལུས་ན་ཚས་སྡུག་བསྔལ་ཞིང་ཚོར་བ་ཡིད་མི་
བདེ་ལ་ལུས་སེམས་ཀྱི་དཔའ་ཞུམ་པས་ཉམས་ཆུང་ངོ༌།ཡང་ད་རུང་དུ་ཇི་ལྟར་བྱང་ཆུབ་སེམས་དཔའ་འདི་བྱང་ཆུབ་ཀྱི་སྤྱོད་པ་ལས་ཇི་ལྟར་བྱས་ན་ཡིད་ནུར་བར་འགྱུར་ཞེས་བསམས་ནས། སྦྱོར་བས་འཇིགས་པ་
བསྟན་པའི་ཕྱིར་དེའི་ཉེ་འཁོར་དུ་ས་ཕྱོགས་རྣམས་མེས་བསྲེགས་ཅིང་སྟེང་ནས་སྐར་མདའ་སྟེ་ཐོག་གཏོང་བར་བྱེད་དོ། །གཉིས་པ་དེས་མི་ཚུགས་པ་ནི། གང་ཚེ་མཁས་པ་ཞེས་པ་ནས། ག་ལ་འགྱུར་ཞེས་པའི་བར་ལ།
འོན་ཀྱང་གང་གི་ཚེ་བྱང་ཆུབ་སེམས་དཔའ་མཁས་པ་དེ་དག་བསམ་པ་དྲག་པོ་བྱམས་སྙིང་རྗེ་དང་ལྡན་ཞིང༌། སྦྱོར་བ་དུས་ཉིན་མཚན་མེད་པར་ཤེས་རབ་ཀྱི་ཕ་རོལ་ཏུ་ཕྱིན་མཆོག་གི་དོན་ལ་བལྟའོ །དེའི་ཚེ་བྱང་ཆུབ་
སེམས་དཔའ་དེའི་ལུས་དང་སེམས་དང་ངག་དང་གསུམ་ནི་མཁའ་ལ་འགྲོ་བའི་བྱ་ལྟར་དུ་མཐའ་གཉིས་དང་བྲལ་བའམ་གནོད་པ་མེད་པར་རྒྱུ་ལ། དེ་ལ་བདུད་དང་ནག་པོའི་རྩ་ལག་དེའི་འཁོར་དུ་གཏོགས་པ་རྣམས་ཀྱི་
གླགས་བལྟས་ཀྱང་གླགས་རྙེད་པར་ག་ལ་འགྱུར་ཏེ་གླགས་མི་རྙེད་དོ། གསུམ་པ་ཞོར་ལ་ཚོགས་པ་ནི། གང་ཚེ་བྱང་ཆུབ་སེམས་དཔའ་ཞེས་པ་ནས། སངས་རྒྱས་ཆོས་འདི་བསློབ་ཞེས་པའི་བར་ལ། ཡང་དུས་གང་ཞིག་་

།གི་ཚེ་བྱང་ཆུབ་སེམསདཔའ་འགའ་ཞིག་གི་ལུས་ཀྱི་འཐབ་པ་དང་ངག་གིས་རྩོད་པར་འགྱུར་ཞིང༌། ཡིད་ཀྱིས་ཕན་ཚུན་གཅིག་ལ་ཅིག་མི་མཐུན་ཞིང་འཁྲོས་པའི་སེམས་དང་ལྡན་པར་
འགྱུར་ལ། དེའི་ཚེ་བདུད་འཁོར་དང་བཅས་པ་རྣམས་ནི་ཡིད་དགའ་ཞིང་ལུས་མཆོག་ཏུ་ཉམས་བདེ་ཞིང་འདི་སྙམ་དུ་གྱུར་ཏོ། །བྱང་ཆུབ་སེམས་དཔའ་འཐབ་རྩོད་བྱེད་པ་དེ་གཉིས་རྒྱལ་བའི་ཡེ་ཤེས་ལས་ནི། ཐག་རིངས་
སུ་འགྱུར་བས་བདག་གི་དོན་འགྲུབ་པོ་སྙམ་དུ་སེམས་དགའ་བར་འགྱུར་རོ། །དངོས་པོ་ལ་ཡང་བྱང་ཆུབ་སེམས་དཔའ་དེ་གཉིས་ཡེ་ཤེས་རིང་དུ་འགྱུར་ཞིང་རྒྱུ་གཏུམ་པ་ཤ་ཟ་བར་འགྱུར་ལ། །དེ་ལྟར་གཉིས་ཀ་སྔར་རང་
གི་སེམས་བསྐྱེད་པའི་དམ་བཅས་པ་དེ་ལས་ཉམས་པར་འགྱུར་རོ། །དེ་ལྟར་ཉམས་པར་འགྱུར་ཞེ་ན། བསམ་པ་དེ་ཞེ་སྡང་ཞིང་བཟོད་པ་དང་བྲལ་བ་ལ་བྱང་ཆུབ་ག་ལ་ཡོད་དེ་མེད་དོ། དེ་ལྟ་བུའི་ཚེ་བདུད་རྣམས་ཕྱོགས་
དང་བཅས་པ་སྟེ་ཡིད་རབ་ཏུ་དགའ་བར་འགྱུར་བ་ལ་ཁྱད་པར་དུ་ཡང་ལུང་བསྟན་མ་ཐོབ་པའི་བྱང་ཆུབ་སེམས་དཔའ་གང་ལ་ལ་ཞིག་གིས། སྔར་ལུང་བསྟན་ཐོབ་པའི་བྱང་ཆུབ་སེམས་དཔའ་ལ་སེམས་ཁྲོས་ཤིང་རྩོད་
པར་རྩོམ་པར་བྱེད་ན། ཉོན་མོངས་པའི་ཐ་བའི་སྐྱོན་དང་ལྡན་པ་ཡིན་པས་སེམས་ཀྱི་སྐད་ཅིག་མའི་གྲངས་ཇི་སྙེད་པ། དེ་སྙེད་ཀྱི་བསྐལ་པར་གཞི་ནས་བཟོད་པའི་གོ་ཆ་བགོས་དགོས་སོ། སྡིག་པ་དེའི་གཉེན་པོའ མ་དེ་ལ་

བཟློག་པཔའི་ཐབས་ནི་བཟོད་པ་ཡིན་ཏེ། སངས་རྒྱས་ཐམས་ཅད་ཀྱང་བཟོད་པའི་ཕ་རོལ་ཏུ་ཕྱིན་པ་བསྒོམས་པས་བྱང་ཆུབ་ཀྱི་མཆོག་ལ་རེག་པ་ཡིན་པ་ལ། ཞེ་སྡང་གི་སེམས་འདི་བཟང་བ་མིན་སྙམ་ན་འགྱོད་པའི་དྲན་པ་
བསྐྱེད་པར་བྱེད་ཅིང༌། གཉེན་པོ་སྣ་ཚོགས་ཀྱིས་སོ་སོར་བཤགས་པར་བྱེད་ཅིང་དེ་ལྟ་བུའི་བསམ་སྦྱོར་ཕྱིས་ཀྱང་སྡོམ་པར་བྱེད་ལ། སྔར་གྱི་ལ་ཡིད་དགའ་བར་མི་བྱེད་པ་དེ་ནི་སངས་རྒྱས་ཀྱི་བསྟན་པའི་ཆོས་འདི་ལ་སློབ་
པ་ཡིན་ནོ། །བཞི་པ་བསྒྲུབ་པ་ཕུན་སུམ་ཚོགས་པ་ལ་གསུམ་ལས། ཡང་དག་པའི་བསླབ་པ་ཟབ་པ་ལ་གཉིས་ལས་རང་བཞིན་ནི། གང་ཞིག་སློབ་ཚེ་ཞེས་པ་ནས། ཆོས་འདིར་སློབ་ཞེས་པའི་བར་ལ། བྱང་ཆུབ་སེམས་
དཔའ་གང་ལ་ལ་ཞིག་བྱང་ཆུབ་ཀྱི་སྤྱོད་པ་ལ་སློབ་པའི་ཚེ་ཡང་དག་པའི་བསླབ་པ་གང་ཡང་ཁས་མི་ལེན་པའི་ཕྱིར་རོ། །དེ་ལྟར་སློབ་པ་པོ་དང་བསླབ་པར་བྱ་བའི་ཆོས་འདི་རྣམས་མི་དམིགས་ཤིང༌། བསླབ་པར་བྱ་བ་དང་
བསླབ་པར་བྱ་བ་མ་ཡིན་པ་འདི་གཉིས་ཐ་དད་དུ་བདེན་པར་མི་རྟོག་པ། དེ་ལྟར་གང་ཞིག་སློབ་པ་དེ་ནི་སངས་རྒྱས་ཀྱི་བསྟན་པའི་ཆོས་འདིར་སློབ་པའོ། །གཉིས་པ་ཤེས་པའི་ཕན་ཡོན་ལ་གསུམ་ལས། བསླབ་པའི་དོན་
ཚང་བ་ནི། བྱང་ཆུབ་སེམས་དཔའ་ཞེས་པ་ནས། དེ་ལྟར་སློབ་ཞེས་པའི་བར་ལ། ཡང་རྟེན་གྱི་གང་ཟག་བྱང་ཆུབ་སེམས་དཔའ་གང་ཞིག་དེ་ལྟར་མ་གཏོགས་པའི་བསླབ་པ་འདི་ཤེས་པ་འདི་གཞན་ཡང་བསླབ་པ་གཉིས་པོ་

།ཉམས་ཤིང་ཚུལ་ཁྲིམས་འཆལ་བར་མི་འགྱུར་ཏེ་ཉམས་པའི་རྒྱུ་མི་དམིགས་པའི་ཕྱིར་རོ། །དེ་ནི་སངས་རྒྱས་ཀྱི་ཆོས་ཀྱིས་མཉེས་པར་བྱ་བའི་ཕྱིར་ཡུལ་ཤེས་རབ་ཀྱི་ཕ་རོལ་ཏུ་ཕྱིན་པའི་
མཆོག་འདི་ལ་སློབ་ཏེ། དེ་ལྟ་བུའི་བསླབ་པ་དེ་ནི་ལྷག་པའི་སེམས་དེ་དང་ཚུལ་ཁྲིམས་གཉིས་ལས། བསླབ་པ་འདི་ལྷག་པའི་སེམས་ཀྱི་བསླབ་པ་ཡིན་པས་དེ་ལ་མཁས་ཏེ་དམིགས་པ་མེད་པའི་ཕྱིར་རོ། །དེ་ནི་མ་རིག་པ་
9 སེལ་བ་ལ་མཁས་པའི་འོ་བྱེད་པ་རྣམས་ཀྱི་མི་དམིགས་པའི་ཤེས་རབ་ལ་དེ་ལྟར་སློབ་པ་ཡིན་ནོ། །གཉིས་པ་མི་དགེ་བའི་སྒོ་རྣམས་མི་བྱེད་པ་ནི། དགེ་བ་ཡིན་ཞེས་པ་ནས། མི་གནས་བཞིན་ཞེས་པའི་བར་ལ། དེ་ཡང་དེ་
ལྟར་སློབ་པ་དེ་ལ་ཆགས་སྡང་དང་གཏི་མུག་མེད་པས་དགེ་བ་མ་ཡིན་པའི་སེམས་སྐད་ཅིག་ཙམ་ཡང་བསྐྱེད་པར་མི་བྱེད་དོ། །དཔེར་ན་ཉི་མ་མཁའ་ལ་འགྲོ་བ་བཞིན་ནོ། །གསུམ་པ་དགེ་བ་ཐམས་ཅད་བསྡད་པ་ནི། ཤེས་
རབ་ཕ་རོལ་ཕྱིན་ཞེས་པ་ནས། འདུས་པར་གསུངས་ཞེས་པའི་བར་ལ། བསྡུ་བྱེད་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དམིགས་མེད་དུ་བསླབ་པ་བྱས་པ་རྣམས་ཀྱི་ནང་དུ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ལྔ་པོ་
ཐམས་ཅད་མི་དམིགས་པར་ཤེས་པའི་ཤེས་རབ་དེར་འདུས་པར་འགྱུར་རོ། །དཔེར་ན་འཇིགས་ཚོགས་ཀྱི་ལྟ་བར་བལྟ་བ་དྲུག་ཅུ་རྩ་གཉིས་འདུས་པ་ལྟར་དུ། དཔེ་དེ་བཞིན་དུ་ཕ་རོལ་ཏུ་ཕྱིན་པ་ལྔ་པོ་འདི་དག་ཤེས་རབ་

ཀྱི་ཕ་རོལ་ཏུ་ཕྱིན་པའི་ནང་དུ་འདུས་པར་གསུངས་སོ། །དེ་ལ་སྤྱིར་དབང་པོ་ཉི་ཤུ་རྩ་གཉིས་ལས་རྣམ་བྱང་གི་དབང་པོ་ནི། དད་པའི་དབང་པོ་དང༌། དྲན་པའི་དང༌། བརྩོན་འགྲུས་ཀྱི་དང༌། ཏིང་ངེ་འཛིན་གྱི་དང༌། ཤེས་
རབ་ཀྱི་དང༌། མི་ཤེས་པ་ཀུན་ཤེས་པ་ཡི་དང་། ཀུན་ཤེས་པ་དང༌། ཀུན་ཤེས་པ་གྲོལ་བས་དང་བརྒྱད། །ཉོན་མོངས་པ་འཁོར་བའི་དང་། མིག་གི་དབང་པོ་ལ་སོགས་པ་ལྔ་དང༌། ཡིད་ཀྱི་དང་ཡིད་བདེ་མི་བདེ་གཉིས་དང༌
ཚོར་བའི་བདེ་སྡུག་བཏང་སྙོམས་གསུམ་དང༌། སྲོག་གི་དབང་པོ་དང༌། ཕོ་མོའི་དབང་པོ་གཉིས་ཏེ་བཅུ་བཞི་དེ་ལྟར་ན་དབང་པོ་ཉི་ཤུ་རྩ་གཉིས་ཡོད་པ་ལས། དཔེར་ན་སྲོག་གི་དབང་པོ་གཅིག་པུ་འགགས་ན་དབང་པོ་རྩ་
ཅིག་པོ་གཞན། གང་དག་ཇི་སྙེད་པ་ཐམས་ཅད་འགགས་པར་འགྱུར་བས་སྲོག་གི་དབང་པོར་དབང་པོ་གཞན་རྣམས་འདུས་པའོ་དཔེ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བས་མཁས་པ་མཆོག་ཏུ་གྱུར་པ་རྣམས་
ཀྱིས། ཕ་རོལ་ཏུ་ཕྱིན་པ་ལྔ་ཐམས་ཅད་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་འདིར་ནི་འདུས་པར་གསུངས་སོ། །ཐེག་པ་ཐམས་ཅད་ལ་སློབ་པས་བསླབ་པ་རྒྱ་ཆེ་བ་ནི། བྱང་ཆུབ་སེམས་མཁས་ཞེས་པ་
ནས། དེ་ཕྱིར་སློབ་ཞེས་པའི་བར་ལ། བྱང་ཆུབ་སེམས་དཔའ་མཁས་པ་གསལ་བ་གང་ཞིག་ཉན་ཐོས་ཡོན་ཏན་གང་ཞིག་ཡོད་པ་དང༌། དེ་བཞིན་དུ་རང་རྒྱལ་བའི་ཡོན་ཏན་ཀུན་ལ་གཞན་དོན་དུ་སློབ་པར་བྱེད་ཅིང༌། བྱང་

།ཆུབ་སེམས་དཔའ་དེ་དག་ཡོན་ཏན་དེ་ལ་ཞེན་པའི་ཚུལ་གྱིས་མི་གནས་པ། རོ་མྱང་པའི་ཚུལ་གྱིས་འདོད་པ་མི་བསྐྱེད་དོ། །ཉན་རང་གི་ཡོན་ཏན་འདི་ནི་གཞན་དོན་དུ་བྱང་ཆུབ་སེམས་
དཔའ་དག་གི་བསླབ་བྱ་ཡིན་སྙམ་ནས་གཞན་ལ་ཡང་དེའི་ཕྱིར་སློབ་པའོ། །གཞན་གྱི་ལ་རྗེས་སུ་ཡིད་རང་བས་དོན་ཆེ་བ་ནི། མི་ལྡོག་བྱང་ཆུབ་ཞེས་པ་ནས། ཆོས་སྤྲིན་བྱེད་པ་ཞེས་པའི་བར་ལ། ཕྱིར་མི་ལྡོག་པའི་བྱང་
སྐྱ
ཆུབ་ཀྱི་མཆོག་ལ་རབ་ཏུ་ཞུགས་པའི་གང་ཟག་འགའ་ཞིག་སེམས་བསྐྱེད་པ་ལ་གང་ཟག་གཞན་གྱི་བསམས་པ་ཐག་པས་རྗེས་སུ་ཡིད་རང་བར་བྱེད་ན། རྟག་པ་མཐའ་བཟུང་བའི་དཔེ་ནི། སྟོང་གསུམ་རི་རབ་དང་་བཅས་
པའམ་རི་རབ་ཉིད་སྲང་ལ་གཞལ་བས་སྲང་གྲངས་ཀྱི་ཚད་བཟུང་དུ་རུང་གིས། སྔར་གྱི་རྗེས་སུ་ཡིད་རང་བ་ལས་བྱུང་བའི་དགེ་བ་དེ་ནི་དེ་ལྟར་བཟུང་དུ་རུང་བ་མ་ཡིན་ནོ། །དེ་ཆེ་བའི་རྒྱུ་མཚན་ནི། དགེ་བ་དོན་དུ་གཉེར་
བ་པོ་སེམས་ཅན་ལ་ཕན་པར་འདོད་པའི་སེམས་ཅན་ཇི་སྙེད་ཡོད་པ་ཀུན་གྱི་བསོད་ནམས་ཀྱི་ཕུང་པོ་ལ་ཡང་ཡིད་རང་བར་འགྱུར་ལ། དེའི་ཕྱིར་བྱང་ཆུབ་སེམས་དཔའ་དེ་དག་ཕྱིར་མི་ལྡོག་པའི་རྒྱལ་བའི་ཡོན་ཏན་ཐོབ་
པར་གྱུར་ནས། སེམས་ཅན་ཀུན་གྱི་སྡུག་བསྔལ་ཟད་པར་བྱ་བའི་ཕྱིར་འཇིག་རྟེན་དུ་ཆོས་ཀྱི་སྦྱིན་པ་བྱེད་པས་སེམས་ཅན་ཀུན་གྱི་རྒྱུད་ཀྱི་དགེ་བ་བསྐྱེད་བའི་ཕྱིར་རོ། །དེས་རྟེན་གྱི་གང་ཟག་ངོས་བཟུང་སྒོ་ནས་བསླབ་པའི་

རིམ་པ་སོང་ནས། སྤྱི་དོན་བཞི་པ་དེ་ལྟར་སློབ་པའི་གང་ཟག་གི་ཆེ་བ་བསྔགས་པ་ལ་གསུམ་ལས། མི་རྟོག་པའི་སྤྱོད་པ་ཐོབ་པ་ནི། བྱང་ཆུབ་སེམས་དཔའ་གང་ཞེས་པ་ནས། ཉེ་བར་ཞི་བ་སྤྱོད་ཞེས་པའི་བར་ལ། བྱང་ཆུབ་
སེམས་དཔའ་གང་ལ་ལ་ཞིག་མི་རྟོག་པའི་བློ་གཟུགས་ལ་སོགས་པའི་ཆོས་རྣམས་ཀུན་ངོ་བོས་སྟོང་བའི་སྟོང་པ་ཉིད་དང་རྒྱུས་སྟོང་པའི་མཚན་མ་མེད་པ་དང་། འབྲས་བུས་སྟོང་པའི་སྨོན་པ་མེད་པར་ཡོངས་སུ་ཤེས་པ་འདི་
ནི་ཤེས་རབ་ཀྱིས་གཟུང་འཛིན་གཉིས་ཀྱིས་སམ། ཡང་བདག་མེད་གཉིས་ཀྱིས་བྱང་ཆུབ་ཚོལ་བར་མི་བྱེད་པའི་རྣལ་འབྱོར་པ་དེ་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་བརྩོན་པ་ཡིན་ནོ།
དཔེར་ན་ཤར་ཕྱོགས་ཀྱི་ནམ་མཁའི་ཁམས་དེ་དང་ནི་ནུབ་ཕྱོགས་ཀྱི་ནམ་མཁའ་གཉིས་མཐོ་དམན་དང་རིང་ཐུང་དང་དེ་ལྟར་འགལ་བ་ཡོད་པ་མ་ཡིན་ལ་གང་ཟག་གང་གིས་ཀྱང་ནི་ཐ་དད་ཀྱི་དོན་དེ་མི་འཐོབ་བོ། དཔེ་དེ་
བཞིན་དུ་མི་དམིགས་པར་ཤེས་པའི་ཤེས་རབ་ལ་སྤྲོད་པ་མཁས་པའི་བྱང་ཆུབ་སེམས་པའི་སྒོ་གསུམ་ཡང༌། རྟོག་པ་གང་ཡང་མེད་པའི་དཔེ་ནམ་མཁའ་ལྟ་བུའི་མིན་ཏེ་བྱང་ཆུབ་སེམས་དཔའ་ལ་འདི་ཉེ་འདི་རིང་གི་རྟོག་པ་
ཉེ་བར་ཞི་ལ་སྤྱོད་དོ། །མི་རྟོག་པའི་བྱ་བ་བྱེད་པའི་དཔེས་བསྟན་པ་ལ་གསུམ་ལས། སྒྱུ་མའི་དཔེ་ནི། སྐྱེ་བོའི་དབུས་ན་ཞེས་པ་ནས། མི་རྟོག་སྤྱོད་ཞེས་པའི་བར་ལ། དེ་ལྟར་ཡང་སྤང་བླང་གི་བྱ་བ་བྱེད་པ་མི་འཐད་དོ་ཞེ་

།ན༑ མི་འགལ་བ་ནི་སྒྱུ་མའི་སྐྱེས་བུའི་དཔེ་དེ་བཞིན་དུ་ཤེས་རབ་ལ་སྤྱོད་པ་ལ་མཁས་ནི་ཡང་འདི་སྙམ་དུ། བདག་གིས་བྱང་ཆུབ་རྟོགས་ཤིང་ཐོབ་ནས་འགྲོ་བ་སེམས་ཅན་རྣམས་སྡུག་
བསྔལ་ལས་ཡོངས་སུ་བསྒྲོལ་བར་བྱ་སྙམ་དུ་མི་སེམས་ཀྱང་སྐྱེ་བ་ལ་དབང་ཐོབ་པས། གང་ལ་གང་འདུལ་གྱི་སྐྱེ་བ་སྣ་ཚོགས་སྟོན་པ་དང་ནི་བསྡུ་བ་བཞི་ལ་སོགས་པའི་བྱ་བ་མང་པོ་དང་ལྡན་པའོ། །དཔེ་སྒྱུ་མའི་སྐྱེས་བུ་
སྟོན་ཀྱང་བློ་རྣམ་པར་མི་རྟོག་པ་ལ་སྤྱོད་པའོ། །གཉིས་པ་སྤྲུལ་པའི་དཔེ་ནི། དཔེར་ན་སངས་རྒྱས་ཞེས་པ་ནས། ཐམས་ཅད་སྟོན་ཞེས་པའི་བར་ལ། སངས་རྒྱས་ཀྱི་སྤྲུལ་པའི་དཔེ་དེ་བཞིན་དུ་མི་དམིགས་པར་ཤེས་པའི་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ལ་མཁས་པའི་བྱང་ཆུབ་སེམས་དཔའ་ཡང༌། དེ་སངས་རྒྱས་ཀྱི་སྤྲུལ་པ་དང༌། སྒྱུ་མའི་སྐྱེས་བུ་བཞིན་དུ་རློམ་པ་དང་དྲེགས་པ་མེད་བཞིན་དུ་འགྲོ་བ་འདུལ་བའི་བྱ་བ་ཐམས་ཅད་
སྟོན་པར་བྱེད་དོ། །གསུམ་པ་ཤིང་གི་སྐྱེས་བུའི་དཔེ་ནི། ཤིང་མཁན་བཟོ་བོ་ཞེས་པ་ནས། ཐམས་ཅད་ཞེས་པའི་བར་ལ། ཤིང་མཁན་གྱི་བཟོ་བོས་བྱས་པའི་སྐྱེས་བུའི་དཔེ་དེ་བཞིན་དུ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སྤྱོད་པ་ལ་མཁས་པའི་བྱང་ཆུབ་སེམས་དཔའ་ཡང༌། བློ་རྣམ་པར་མི་རྟོག་བཞིན་དུ་ཡང་ཡེ་ཤེས་ཀྱི་བྱ་བ་ཐམས་ཅད་བྱེད་པ་ལྟར་སྣང་ངོ༌། །མི་རྟོག་པ་སྤྱོད་པ་ལ་གསུམ་ལས། ལྷས་བསྐུལ་བ་ནི། དེ་ལྟར་སྤྱོད་མཁས་ཞེས་

པ་ནས། ཚོལ་བར་བྱེད་ཞེས་པའི་བར་ལ། ཚུལ་ཇི་ལྟར་སྤྱོད་པའི་མཁས་པ་ལྷས་བཀུར་བ་རྣམས་ལ་འདོད་གཟུགས་ཀྱི་ལྷ་ཚོགས་མང་པོ་དག །བྱང་ཆུབ་སེམས་དཔའ་དེ་བཞུགས་པའི་ཕྱོགས་སུ་ཐལ་མོ་སྦྱར་བ་བཏུད་
ནས་འདུད་པ་དང་ཕྱག་འཚལ་བར་བྱེད་དོ། །གཉིས་པ་སངས་རྒྱས་ཀྱི་བསྔགས་པ་ནི། ཕྱོགས་བཅུའི་ཞེས་པ་ནས། བརྗོད་པ་མཛད་ཞེས་པའི་བར་ལ། གཞན་ཡང་ཕྱོགས་བཅུའི་འཇིག་རྟེན་གྱི་ཁམས་ཀྱི་སངས་རྒྱས་
ཇི་སྙེད་པ་བཞུགས་པའང༌། དེ་ལ་གཟིགས་ནས་འདི་ནི་སྐྱེས་བུ་དམ་པ་དཔའ་བོ་ཞེས་པ་ལ་སོགས་པའི་ཡོན་ཏན་གྱི་བསྔགས་པའི་ཕྲེང་བ་ལྟར། བར་མ་ཆད་པར་ཡོངས་སུ་བརྗོད་པ་མཛད་དོ། གསུམ་པ་བདུད་ཀྱིས་མི་
རྫི་བ་ནི། གང་གའི་ཀླུང་མཉམ་པ་ཞེས་པ་ནས། བྱིན་བརླབས་ཅན་ཞེས་པའི་བར་ལ། ཡང་གང་གའི་ཀླུང་གི་བྱེ་མ་སྙེད་དང་མཉམ་པའི་ཞིང་ན་སེམས་ཅན་ཇི་སྙེད་ཡོད་པ་དེ་དག་ལ་ཀུན་གྱིས་ཡོངས་སུ་རྟག་པའི་བསམ་པ་
བཟུང་སྟེ། བདུད་དུ་གྱུར་པ་དེ་དག་རེ་རེའི་བ་སྤྲུའི་ཉག་མ་རེ་རེ་ལས་ཀྱང་ཤར་གྱི་བདུད་དེ་སྙེད་ཅིག་སྤྲུལ་པ་བྱས་ཀྱང༌། བདུད་དེ་དག་ཀུན་གྱིས་བྱང་ཆུབ་སེམས་དཔའ་མཁས་པ་དེ་ལ་བར་ཆད་བྱ་བར་མི་ནུས་ཏེ། འདི་
ལྟར་རྒྱུ་རྣམ་པ་བཞི་ཡིས་བྱང་ཆུབ་སེམས་དཔའ་ཐབས་མཁས་ཤིང་ཤེས་རབ་ཀྱི་སྟོབས་དང་ལྡན་ཞིང༌། ལྷའི་བུའི་བདུད་ལ་སོགས་པའི་བདུད་བཞིས་ཐུབ་པར་དཀའ་ཞིང་ཅུང་ཟད་ཀྱང་བསྐྱེད་པར་མི་ནུས་ཏེ། རྒྱུ་བཞི་གང་

ཞེ་ན། རང་གི་བློ་གནས་ལུགས་སྟོང་པར་གནས་པས་དོན་དམ་པར་བར་དུ་གཅོད་པ་བྱེད་པ་མེད་པ་དེ། ཀུན་རྫོབ་ཏུ་དོན་དམ་མ་རྟོགས་པའི་སེམས་ཅན་སྙིང་རྗེ་ཆེན་པོས་ཡོངས་སུ་མི་
གཏོང་བ་དང༌། ཇི་སྐད་སྨྲས་ཤིང་དམ་བཅས་པ་བཞིན་མ་ཉམས་པར་བྱེད་པ་དང༌། དེ་ལྟ་བུ་དེ་ལ་བདེ་བར་གཤེགས་པ་བྱིན་བརླབས་ཅན་རྣམས་ཀྱིས་བྱིན་གྱི་བརློབ་པས་སོ། །དེས་གང་ཟག་གི་ཆེ་བ་བསྔགས་པ་སོང་
ནས། སྤྱི་དོན་ལྔ་པ་སྤྱད་བྱ་ཆོས་ཀྱི་ཆེ་བ་བསྔགས་པ་ལ་གསུམ་ལས། ཡུམ་ལ་མོས་པ་བྱང་ཆུབ་ཀྱི་ལམ་སྣ་ཟིན་པ་ནི། དེ་བཞིན་གཤེགས་པ་ཡུམ་ཞེས་པ་ནས། ཞུགས་རིག་བྱ་ཞེས་པའི་བར་ལ། དུས་གསུམ་གྱི་དེ་བཞིན་
གཤེགས་པ་རྣམས་བསྐྱེད་པའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཆད་པའི་ཚེ། བྱང་ཆུབ་སེམས་དཔའ་གང་ལ་ལ་ཞིག་བསམ་པ་པ་མོས་པར་བྱེད་ཅིང༌། འདུན་པའི་བསམ་པ་ཐག་པའི་སྒོ་ནས་བསྒྲུབ་པར་བྱེད་པ་ལ་
མངོན་པར་བརྩོན་པར་བྱེད་ན། དེ་ལྟ་བུའི་བསམ་སྦྱོར་དང་ལྡན་པ་དཔེ་འབྲས་བུ་རྣམ་པ་ཐམས་ཅད་མཁྱེན་པ་ཉིད་ལ་ངེས་པར་ཞུགས་པར་རིག་པར་བྱའོ། །གནས་པ་རྣམས་ཀྱི་མཆོག་ཏུ་བསྟན་པ་ལ་གསུམ་ལས། བྱང་
ཆུབ་སེམས་དཔའ་ངོས་བཟུང་བ་ནི། ཆོས་དབྱིངས་དེ་བཞིན་ཉིད་ཞེས་པ་ནས། གནས་མ་ཡིན་ཞེས་པའི་བར་ལ། གཞི་ཆོས་ཀྱི་དབྱིངས་དེ་བཞིན་ཉིད་ལ་བློ་ཞེན་པའི་ཚུལ་གྱིས་གནས་པར་མི་འགྱུར་ཞིང༌། མི་གནས་པ་

དཔེ་བར་སྣང་ལ་གནས་པའི་སྤྲིན་བཞིན་དམིགས་ཡུལ་འགའ་ལ་ཡང་གནས་པ་མེད་པར་གནས་སོ། །ཡང་དཔེར་ན་རིགས་སྔགས་འཆང་བ་ཡང་གནས་པ་མེད་པར་ནམ་མཁའ་ལ་རྒྱུ་ཞིང་གནས་པར་་འདོད་པ་དང༌།
ཡང་སྔགས་གྲུབ་པའི་མཐུས་སྐྱེ་བའི་དུས་མིན་པ་དགུན་ལྟ་བུ་མེ་ཏོག་དང་ལྡན་པར་བྱེད་པ་ལ། ཤིང་སྐམ་པོ་བྱིན་གྱིས་རློབ་པར་བྱེད་དོ། །དཔེ་ལྟར་སྤྱོད་པའི་བྱང་ཆུབ་སེམས་དཔའ་ཐབས་མཁས་ཤིང་དབང་པོ་གསལ་བ་
ཡིད་གཞུངས་པའི་བློ་གྲོས་དང་ལྡན་པ་གང་ཞིག །རང་གིས་སྟོང་པར་བྱེད་པའི་ལམ་དང་འབྲས་བུ་སངས་རྒྱས་ཀྱི་ཡོན་ཏན་དང་། སྟོབས་ལ་སོགས་པའི་ཆོས་རྣམས་དམིགས་པར་མི་འགྱུར་རོ། ཆོས་འཆད་པའི་སློབ་དཔོན་
དང༌། ཆོས་འདོད་པའི་སློབ་མ་ལ་བལྟ་བར་བྱེད་པ་མི་དམིགས་ཏེ་དབྱེར་མེད་པའི་ཕྱིར་རོ། །འདི་ནི་བདག་གཞན་གྱི་སྡུག་བསྔལ་ཞི་བར་འདོད་པའི་ཡོན་ཏན་བསྒྲུབ་པ་ལ་དགའ་བའི་བྱང་ཆུབ་སེམས་དཔའི་གནས་སམ་
བརྟེན་བྱེད་པའི་རིགས་མ་ཡིན་ནོ། །གཉིས་པ་གཞན་ལ་མཆོག་ཏུ་བསྟན་པ་ནི། དགྲ་བཅོམ་རྣམ་ཐར་ཞེས་པ་ནས། འདའ་མི་འགྱུར་ཞེས་པའི་བར་ལ། ཡང་དགྲ་བཅོམ་པ་རྣམ་པར་ཐར་པ་བརྒྱད་དང་དེ་བཞིན་གཤེགས་
པའི་འི་རྒྱུད་ལ་མངའ་བ་འདི་རྣམ་ཐར་མ་གཏོགས་པར། བྱང་ཆུབ་སེམས་དཔའི་གནས་པ་འདི་ནི་འཕགས་པ་ཉན་ཐོས་དང་རང་རྒྱལ་བ་དང་བཅས་པའི་གནས་པ་ཉོན་མོངས་པ་ཞི་བའི་བསམ་གཏན་གྱི་ཏིང་ངེ་འཛིན་ཟག་

༄༅། །མེད་ཀྱི་བདེ་བས་ཡིད་རབ་ཏུ་དགའ་ཞིང་ལུས་བདེ་བ་དང་ལྡན་པ། དེ་ཇི་སྙེད་ཡོད་པ་ཀུན་གྱི་མཆོག་དང་གོང་ན་མེད་པ་ཡིན་ནོ། །མི་དམིགས་པ་བསྒོམས་ན་ཉོན་མོངས་པ་ཟད་ནས་མྱ་
ངན་ལས་འདའ་བ་མི་འཐད་དོ། །ཞེ་ན། འཐད་དེ་ཇི་ལྟར་འདབ་ཆགས་ནམ་མཁའ་སྟོང་པ་ལ་གནས་ཀྱང་ཡང་བ་ལ་ལྟུང་བར་འགྱུར་བ་མ་ཡིན་པ་དང༌། ཉ་ནི་ཆུ་ལ་གནས་ཀྱང་ཆུས་འཚུབས་ཏེ་འཆི་བའང་མེད་པ་དེ་ལྟར།
བྱང་ཆུབ་སེམས་དཔའ་མི་གནས་པའི་བསམ་གཏན་བཞི་དང༌། སྟོབས་བཅུ་དག་གིས་འཁོར་བའི་ཕ་རོལ་དུ་ཕྱིན་པ་ཤེས་རབ་ཀྱི་སྟོང་པར་གནས་ཀྱང་ཐབས་སྙིང་རྗེ་ཆེན་པོས་མྱ་ངན་ལས་འདས་པ་ཐོབ་པར་མི་འགྱུར་རོ།
དོན་ཀུན་འདོད་པས་དེ་ལ་གནས་པ་ནི། སེམས་ཅན་ཀུན་གྱི་ཞེས་པ་ནས། སྟོན་པར་གྱིས་ཞེས་པའི་བར་ལ། དཔེར་ན་སེམས་ཅན་ཀུན་གྱི་ནང་ནས། ཡོན་ཏན་གྱི་མཆོག་ཏུ་འགྲོ་བ་བསམ་གཏན་མངོན་ཤེས་དང་ཐུན་མོང་
མ་ཡིན་བ། སངས་རྒྱས་ཀྱི་ཡེ་ཤེས་མཆོག་ཏུ་གྱུར་ཅིང་རྨད་དུ་འབྱུང་བ་མཆོག་ལ་རེག་པར་འདོད་པ་དང༌། སེམས་ཅན་ཐམས་ཅད་ལ་ཐེག་ཆེན་གྱི་ཆོས་ཀྱི་སྦྱིན་པ་རབ་མཆོག་དམ་པ་སྦྱིན་པར་འདོད་པ་གང་ཡིན་པའི་རྒྱལ་
སྲས་སེམས་ཅན་རྣམས་ལ་ཕན་པར་མཛད་པ་རྣམས་ཀྱིས་མི་གནས་པའི་མཆོག་དེ་ལ་སྟོན་པར་གྱིས་ཤིག་ཅེས་སོ། །གསུམ་པ་ཡུམ་བསླབ་པའི་མཆོག་ཏུ་བསྟན་པ་ལ་གཉིས་ལས མཆོག་གི་རྒྱུ་བསླབ་བྱ་བསྟན་པ་ནི།

བསླབ་པ་འདི་ནི་ཞེས་པ་ནས བྱིན་འདི་རློབས་ཞེས་པའི་བར་ལ། མི་གནས་པའི་བསླབ་པ་འདི་ནི་འདྲེན་པས་ཐེག་པ་ཆེན་པོའི་ལམ་གྱི་བསླབ་པ་ཡིན་པར་ཡོངས་སུ་བརྗོད་པ་དེ། ལྷག་པ་ཚུལ་ཁྲིམས་ཀྱི་བསླབ་པ་དང༌།
ལྷག་པ་སེམས་ཀྱི་བསླབ་པ་ལ་སོགས་པའི་བསླབ་པ་ཇི་སྙེད་བརྗོད་པ་ཀུན་གྱི་ནང་ནས་ཤེས་རབ་ཀྱི་བསླབ་པ་འདི་ལས་མཆོག་དང་གོང་ན་མེད་པ་ཡིན་ཏེ་དེས་ན་མཁས་པ་གང་ལ་ལ་ཞིག་བསླབ་པ་ཀུན་གྱི་ཕ་རོལ་ཏུ་
ཕྱིན་པར་འགྲོ་བར་འདོད་པས། སངས་རྒྱས་རྣམས་ཀྱི་ལམ་ཐུན་མོང་མ་ཡིན་པའི་བསླབ་པ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་སློབས་ཤིག་ཅེས་སོ། །གཉིས་པ་མཆོག་ཉིད་དུ་བསྒྲུབ་པ་ལ་གཉིས་ལས། འབྲས་བུ་ཡོན་
ཏན་ཐམས་ཅད་ཀྱི་འབྱུང་གནས་ནི། འདི་ནི་ཆོས་གཏེར་མཆོག་ཞེས་པ་ནས། བསྐྱེད་པའི་མཛོད་ཞེས་པའི་བར་ལ། བསླབ་པ་འདི་ནི་ཟད་མི་ཤེས་པའི་ཡོན་ཏན་དང་ལྡན་པས་ཆོས་ཀྱི་གཏེར་མཆོག་ལྡན་ལ། སྟོབས་ལ་
སོགས་པའི་འབྱུང་གནས་ཡིན་པས་ཆོས་ཀྱི་མཛོད་དམ་པ་ཡང་ཡིན་ནོ། །སངས་རྒྱས་རྣམས་ཀྱི་རྒྱུའམ་རིགས་ཡིན་ལ་འགྲོ་བའི་བདེ་བ་དང་ཏིང་ངེ་འཛིན་གྱི་སྐྱེད་པའི་མཛོད་ཡིན་ནོ། །བརྒྱུད་ལས་འཕེལ་འགྲིབ་མེད་པ་
ཡང་གཉིས་ལས། མདོར་བསྟན་ནི། འདས་དང་ཞེས་པ་ནས། ཟད་མི་འགྱུར་ཞེས་པའི་བར་ལ། སྔར་གང་དག་འདས་པ་དང་མ་བྱོན་པ་དང༌། ད་ལྟར་ཕྱོགས་བཅུའི་འཇིག་རྟེན་ན་བཞུགས་པའི་མགོན་པོ་སངས་རྒྱས་

།རྣམས། སྔར་དེ་དག་གི་དམིགས་རྐྱེན་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་འཁྲུངས་ཀྱང་ཆོས་ཀྱི་དབྱིངས་ཟད་པར་མི་འགྱུར་རོ། །དཔེས་བཤད་པ་ལ་གཉིས་ལས། ཕྱི་རྟེན་འབྲེལ་་
ནི༑ ཤིང་དང་འབྲས་བུ་ཞེས་པ་ནས། འཕེལ་བ་མེད་ཞེས་པའི་བར་ལ། དེ་ཡང་ཕྱི་རྟེན་འབྲེལ་ལྟར་འགྲོ་བ་ཀུན་གྱི་བདེ་བ་དང༌། བསྐྱེད་པའི་ཆོས་རྣམས་ཇི་སྙེད་ཡོད་པ་དེ་དག་ཀུན་རྗེས་སུ་འགྲོ་བའི་ཚུལ་གྱིས། ཤེས་རབ་
ཀྱི་ཕ་རོལ་ཏུ་ཕྱིན་པ་མཆོག་ཉམས་སུ་བླངས་པས་བྱུང་ལ། འབྱུང་བའི་ཤེས་རབ་ལ་ནམ་ཡང་ཉུང་ངུ་ཟད་པའང་མེད་ཅིང༌། མང་དུ་འཕེལ་བ་གང་ཡང་མེད་པའོ། །གཉིས་པ་ནང་རྟེན་འབྲེལ་ནི། སེམས་ཅན་ཐ་མ་འབྲིང་
དང་ཞེས་པ་ནས། ཐོབ་པར་འགྱུར་ཞེས་པའི་བར་ལ། ཡང་ན་རྟེན་ཅིང་འབྲེལ་པར་འབྱུང་བ་སེམས་ཅན་ཐ་མ་ངན་འགྲོ་གསུམ་འབྲིང་མི་དང་མཆོག་ལྟར་གྱུར་པའི་རིགས་ཇི་སྙེད་ཡོད་པ་དེ་དག་ཀུན་ཏུ་རྒྱུ་འབྲས་དང༌།
ཁོ་ན་ཉིད་མི་ཤེས་པའི་རྒྱུ་མ་རིག་པ་ལས་འབྱུང་བར་བདེ་བར་གཤེགས་པས་གསུངས་སོ། །དེ་ལས་དང་ཉོན་མོངས་པའི་རྐྱེན་རྣམས་འཚོགས་ནས་ཁམས་གསུམ་གྱི་སྡུག་བསྔལ་གྱི་འཁྲུལ་འཁོར་རབ་ཏུ་འབྱུང་ལ། རྒྱུ་མ་
རིག་པའི་འཁྲུལ་འཁོར་དེ་ནི་ཟད་པའང་མེད་ལ་འཕེལ་བ་ཡང་མེད་དོ། །དཔེ་དེ་བཞིན་དུ་མཐར་ཕྱིན་པའི་ཡེ་ཤེས་ཚུལ་ཅེས་པས་བསྒོམས་པའི་ལམ་དང༌། སྒོ་ཅེས་པས་མཐོང་བའི་ལམ་དང༌། ཐབས་ཅེས་པས་སྦྱོར་བའི་

ལམ་དང༌། རྩ་བ་ཅེས་པས་ཚོགས་ལམ་སོགས་ཇི་སྙེད་པ་ཀུན་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་འདི་ལས་འབྱུང་ངོ༌། །མ་རིག་པ་བག་ཆགས་ཀྱི་ས་དང་ཟག་པ་མེད་པའི་ལས་ཀྱི་རྐྱེན་རྣམས་འཚོགས་ནས་བསམ་
གྱིས་མི་ཁྱབ་པའི་འཆི་འཕོ་ལ་སོགས་པའི་ལས་ཀྱི་འཁྲུལ་འཁོར་རབ་ཏུ་བྱུང་ལ། ཆོས་ཀྱི་དབྱིངས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཟད་པ་མེད་ཅིང་འཕེལ་བའང་མེད་དོ། །བྱང་ཆུབ་སེམས་དཔའ་གང་ལ་ལ་ཞིག་ངོ་བོ་
རྟེན་ཅིང་འབྲེལ་པར་འབྱུང་བ་ལ། རང་བཞིན་སྐྱེ་བ་མེད་པ་དང་ཟད་ཅིང་འགག་པ་མེད་པར་ཤེས་པའི་ཤེས་རབ་འདི་ཤེས་ཏེ། དཔེར་ན་ཉི་མ་སྤྲིན་མེད་པའི་འོད་ཟེར་འཕྲོ་བས། མུན་པའི་ཚོགས་བསལ་བ་ལྟར། ཐོག་མ་
མེད་པའི་དུས་ཀྱི་མ་རིག་པ་གཉིད་ཀྱི་འཐིཔས་པོ་བཅོམ་ནས་མཐོང་ལམ་དང་བསྒོམ་ལམ་གྱི་རང་འབྱུང་གི་ཡེ་ཤེས་ཐོབ་པར་འགྱུར་རོ། །དེ་ཡན་ཆད་ཀྱིས་གཙོ་བོ་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་པར་བསྟན་ཏོ། ད་ནི་
་རོལ་ཏུ་ཕྱིན་པ་ལྔ་སྟོན་པ་ལས། ལྷག་པ་བསམ་གཏན་གྱི་ཕ་རོལ་ཏུ་ཕྱིན་པའི་དོན་བསྟན་པ་ལ་གསུམ་ལས། འབྲས་བུ་དམ་པའི་རྟེན་བྱེད་པ་ནི། མཐུ་ཆེན་ལྡན་པ་ཞེས་པ་ནས། ཟད་ཕྱིར་སློབ་པ་མིན་ཞེས་པའི་བར་ལ།
ཤེས་རབ་ཀྱི་ཕ་རོལ་ཏུ་ཕྱིན་པའི་སྟོབས་དང་ལྡན་ཞིང་མཐུ་ཆེན་པོ་དང་ལྡན་པའི་བྱང་ཆུབ་སེམས་དཔའ་བསམ་གཏན་དང་ལྡན་པ་ལ་སོགས་པ་བཞིས་ཀྱང་གཞན་དོན་དུ་གནས་པར་བྱེད་ལ། དེ་དག་ལ་མཚན་མར་འཛིན་

།ཅིང་རོ་མྱང་བའི་ཚུལ་གྱིས་རྟེན་པར་བྱེད་པ་མང་ཞིང༌། དེ་དག་ལ་རྒྱུན་དུ་གནས་པར་བྱེད་པ་མེད་ལ མེད་བཞིན་དུ་ཡང་དེ་དག་ལ་འཇུག་པ་ནི། འོན་ཀྱང་བསམ་གཏན་བཞིའི་ཡན་ལག་
དྲུག་གམ་བཅོ་བརྒྱད་བཅས་པ་བཞི་པོ་འདིར། ཐེག་ཆེན་གྱི་བྱང་ཆུབ་སེམས་དཔའ་མཐོང་ལམ་དང༌། དམ་པའམ་མཆོག་རྫོགས་པའི་སངས་རྒྱས་ཐོབ་པའི་རྟེན་དུ་འགྱུར་ལ། དེ་རྣམས་ཐམས་ཅད་ལྡན་པའི་ཤེས་རབ་ཀྱི་ཕ་
அ རོལ་ཏུ་ཕྱིན་པ་མཆོག་ཐོབ་ནས། ཟག་མེད་ཀྱི་བསམ་གཏན་གནས་པ་ནི་གཟུགས་མེད་སྐྱེ་མཆེད་མུ་བཞིའི་ཏིང་ངེ་འཛིན་དམ་པ་བཞི་ཡང༌། གཞན་དོན་དུ་རེ་ཤིག་ཙམ་ཉམས་སུ་མྱོང་བར་བྱེད་དོ། །དགོས་པ་ཅིའི་ཆེད་དུ་
351
ཞེ་ན། བསམ་གཏན་དང་ཏིང་ངེ་འཛིན་འདི་དག་བྱང་ཆུབ་དམ་པའི་ཕྱིར་ཡིན་གྱི། ཉན་ཐོས་ལྟར་དུ་བྱང་ཆུབ་སེམས་དཔའ་རང་གི་ཟག་པ་ཟད་པར་བྱ་བའི་ཕྱིར་སློབ་པ་མ་ཡིན་ནོ། །གཉིས་པ་བྱ་བ་ཆེན་པོ་བསྒྲུབ་པ་ལ་
གཉིས། མ་ཆགས་པའི་ཁྱད་པར་ནི། འདི་ནི་ཡོན་ཏན་ཚོགས་ཞེས་པ་ནས། ཆོས་མི་གནས་ཞེས་པའི་བར་ལ། འདི་ནི་ཡོན་ཏན་ཚོགས་པའི་བྱང་ཆུབ་སེམས་དཔའ་རྨད་བྱུང་འདི་གང་ཞེ་ན། བསམ་གཏན་བཞི་དང་
གཟུགས་མེད་བཞིའི་ཏེང་ངེ་འཛིན་ལ་བྱང་ཆུབ་སེམས་དཔའ་གནས་ནས་མཚན་མར་འཛིན་པའི་སྒོ་ནས་རོ་མྱང་བ་མེད་ལ། དེ་ལ་གནས་པ་རྣམས་འདོད་ཁམས་སུ་སྨོན་ལམ་བཏབ་ནས་གལ་ཏེ་ལུས་འདི་ཞིག་པར་འགྱུར་

ན༑ འདོད་པའི་འདོད་ཆགས་དང་བྲལ་ཡང་སྨོན་ལམ་གྱི་བསམ་པ་ཇི་ལྟ་བ་བཞིན་དུ་འདོད་པའི་ཁམས་སུ་སྔར་བཞིན་དུ་ཡང་སྐྱེའོ། །དེ་ཡང་དཔེར་ན་འཛམ་གླིང་རྒྱལ་པོ་གྲགས་པ་མཐའ་ཡས་ལྟ་བུའི་མི་ཞིག་གིས་
སྔོན་ཆད་ལྷའི་ཡུལ་གྱི་ལྷའི་གྲོང་ཁྱེར་མཆོག་ཏུ་སྔར་མ་ཕྱིན་པར་ཕྱིས་སོང་སྟེ། དེ་ན་ལྷ་རྣམས་ཀྱིས་ཡོངས་སུ་བཟུང་པའི་ཡུལ་དེ་རྣམས་མཐོང་ཞིང་ལོངས་སྤྱད་ནས། ངན་སེམས་ཀྱིས་ཕྱིར་འཛམ་བུའི་གླིང་འདིར་འོང་བར་
གྱུར་ན་ལྷ་ཡུལ་ལ་འཆགས་པར་མི་བྱེད་པ་ལྟར། དཔེ་དེ་བཞིན་དུ་བྱང་ཆུབ་སེམས་དཔའ་མི་དམིགས་པའི་ཏིང་ངེ་འཛིན་གྱིས་ཡོན་ཏན་མཆོག་འཆང་བ་ལས་རྣལ་འབྱོར་པ་བརྩོན་པ་སྟེ། སྔར་བསམ་གཏན་བཞི་དང་ཏིང་
ངེ་འཛིན་བཞི་ལ་གནས་ཏེ། ཕྱིར་ཡང་འདོད་པའི་ཁམས་སུ་གནས་ཏེ་སྔར་གྱི་བསམ་གཏན་གྱི་རོ་ལ་ཆགས་པ་མེད་དེ། དཔེར་ན་ཆུའི་པད་མ་ཆུས་མ་གོས་པ་བཞིན་དུ། འདོད་ཁམས་སུ་སྐྱེས་ཀྱང་བྱིས་པ་འདོད་པའི་ཆོས་
ལ་མི་གནས་སོ། །བྱ་བ་བསྒྲུབ་པའི་ཁྱད་པར་ལ་གཉིས་ལས། རང་གི་བྱ་བ་བསྒྲུབ་པ་ནི། བདག་ཉིད་ཆེན་པོ་ཞེས་པ་ནས། གཉེར་མི་བྱེད་ཞེས་པའི་བར་ལ། བདག་ཉིད་ཆེན་པོ་དེ་གདུལ་བྱ་སེམས་ཅན་ཡོངས་སུ་སྨིན་
པར་བྱ་བ་དང༌། སངས་རྒྱས་ཀྱི་ཞིང་ཡོངས་སུ་སྦྱོང་བ་དང༌། རང་གི་ཕ་རོལ་ཏུ་ཕྱིན་པ་དྲུག་གི་ཚོགས་རྫོགས་པའི་དོན་བྱེད་པ་ཁོ་ནར་ཟད་ཀྱིས་འདོད་པའི་བདེ་བ་ཆགས་པའི་ཕྱིར་མ་ཡིན་ནོ། །འོ་ན་ཏིང་ངེ་འཛིན་དེ་ལ་

།གནས་པས་གཟུགས་མེད་དུ་ཅང་སྐྱེ་འམ། ཞེ་ན་མི་སྐྱེ་སྟེ། བྱང་ཆུབ་སེམས་པའི་ཡོན་ཏན་གྱི་ཕ་རོལ་ཏུ་ཕྱིན་པ་བསྒྲུབ་པ་ལས་ཉམས་པར་འགྱུར་དུ་འོང་ངོ༌། །ཞེས་གཟུགས་མེད་ཀྱི་
ཁམས་སུ་སྐྱེ་བ་ལེན་པ་དོན་དུ་གཉེར་བར་མི་བྱེད་དོ། །གཉིས་པ་སེམས་ཅན་ལ་བདེ་བ་སྦྱིན་པ་ནི། དཔེར་ན་མི་ཞིག་ཞེས་པ་ནས། འདོད་ཁམས་གཟུགས་ཞེས་པའི་བར་ལ། རིན་པོ་ཆེའི་གཏེར་རྙེད་པའི་མིའི་དཔེ་དེ་
བཞིན་དུ་བྱང་ཆུབ་སེམས་དཔའ་སྦྱངས་པ་དང་ལྡན་པ་མཁས་པ་གཞན་གྱི་དོན་བྱེད་པ་ལས་དགའ་བ་དང༌། གཞན་ལ་བདེ་བ་སྦྱིན་པ་ཡང་བསམ་གཏན་བཞི་དང་ཏིང་ངེ་འཛིན་བཞིའི་ཞི་བ་བཞི་ཐོབ་ནས། དེ་ལ་ཡང་མ་
ཆགས་པར་བསམ་གཏན་གྱི་བདེ་བ་དང་ལྡན་པས་བསམ་གཏན་གྱི་ཏིང་ངེ་འཛིན་ཐོབ་པའི་ཕྱིར་བཏང་སྟེ། འགྲོ་བ་རྣམས་ལ་སྙིང་བརྩེ་བ་དང་ལྡན་པས་ཕྱིར་ཡང་འདོད་པའི་ཁམས་སུ་འཇུག་པར་འདོད་དོ། །བསམ་པའི་
དབང་གི་མཆོག་དམན་དུ་དབྱེ་བ་ནི། གལ་ཏེ་བྱང་ཆུབ་སེམས་དཔའ་ཞེས་པ་ནས། ཡིན་པར་ཤེས་པར་བྱ་ཞེས་པའི་བར་ལ། གལ་ཏེ་བྱང་ཆུབ་སེམས་དཔའ་སྔར་བཤད་པའི་ཏིང་ངེ་འཛིན་དང་བསམ་གཏན་ཐོབ་ཅིང་
གནས་པ་དེ། ཆེད་དུ་བྱ་བ་དགྲ་བཅོམ་པ་དང་རང་རྒྱལ་བའི་ཐེག་པ་ཐོབ་པར་འདོད་པའི་བློ་སྐྱེས་ན། མཉམ་པར་བཞག་སྟེ་རྒོད་ཅིང་སེམས་བསམ་གཏན་ལ་གནས་ཀྱང་ཐེག་ཆེན་གྱི་མི་མཐུན་སོགས་ལ་འཕྲོས་པས་གཡེང་

བར་གྱུར་པ་སྟེ། སངས་རྒྱས་ཀྱི་ཡོན་ཏན་སྟོབས་ལ་སོགས་པ་ཐོབ་པ་ལས་ཡོངས་སུ་ཉམས་པའི་ཕྱིར། དཔེར་ན་གཉན་པ་རྒྱ་མཚོའི་སྟེང་དུ་གྲུ་ཞིག་པ་བཞིན་ནོ། །གཞན་བྱང་ཆུབ་སེམས་དཔའ་གཟུགས་དང་སྒྲ་དང་དེ་
བཞིན་དུ་དྲི་དང་རོ་དང༌། རེག་བྱ་དང་འདོད་པའི་ཡོན་ཏན་ལྔ་ལ་ཞེན་པ་མེད་པར་མངོན་པར་སྤྱོད་ཅིང་བརྩོན་པར་གྱུར་ཀྱང་མི་མཐུན་པའི་ཕྱོགས་དགྲ་བཅོམ་པ་དང་རང་རྒྱལ་གྱི་ཐེག་པ་དང་བྲལ་སྟེ། རྫོགས་པའི་བྱང་
ཆུབ་དམ་པ་ཐོབ་པ་ལ་སེམས་དགའ་ན། ཐོབ་བྱ་ལས་སེམས་མི་གཡོ་བས་དཔའ་བོ་བྱང་ཆུབ་སེམས་དཔའ་རྟག་ཏུ་མཉམ་པར་བཞག་པ་ཡིན་པ་ཤེས་པར་བྱའོ། །དེ་ཡན་ཆོད་ཀྱིས་རྩེ་མོའི་སྐབས་བསྟན་ནས། དེ་ནས་སྤྱོད་
པ་ལ་རྗེས་ཐོབ་གཙོ་བོར་གྱུར་པ་མཐར་གྱིས་པ་དང་སྐད་ཅིག་མ་ཡིན་པས་སྐབས་དྲུག་པ་མཐར་གྱིས་པའི་སྦྱོར་བའི་ངོ་བོ་ནི་ཆོས་སྐུའི་དོན་གཞི་ལམ་གསུམ་མི་དམིགས་པར་བསྒོམ་པ་གང་ཞིག་བྱང་ཆུབ་ཀྱི་སྤྱོད་པ་རིམ་
པ་ཅན་ཉམས་སུ་ལེན་པའོ། །དེ་ཡང་རྗེས་ཐོབ་ཀྱི་སྣང་བ་ལ་ཞེན་མེད་ཀྱི་བྱ་བ་དགེ་སྦྱོར་ཡིན་པས། གཞུང་འདིར་བརྩོན་འགྲུས་ནས་སྦྱིན་པ་ཚུན་ཆོད་ཀྱིས་བསྟན། ཡེ་ཤེས་ཞབས་གནས་སྐབས་ཀྱི་ཕན་ཡོན་དྲུག་གིས་
བསྟན་པར་བཞེད་དོ། །འདི་ལ་དབྱེ་བ་བཅུ་གསུམ་ཡོད་དེ་གཞུང་འདི་ཁྲིག་ཆགས་མེད་དོན་གྱིས་ཚང་ངོ༌། །ད་བརྩོན་འགྲུས་ཀྱི་ཕ་རོལ་ཏུ་ཕྱིན་པ་སྟོན་པ་ལ་གསུམ་སྟེ། ཆེད་དུ་སྦྱོར་བ་གཞན་དོན་ལ་ཡང་གསུམ་ལས།

།གུས་པས་འགྲོ་བ་ནི། སེམས་ཅན་གང་ཟག་ཅེས་པ་ནས། དེ་ཉིད་བསྲེག་ཞེས་པའི་བར་ལ། སེམས་ཅན་གང་ཟག་གཞན་གྱི་ཆོ་གའི་བརྩོན་འགྲུས་ཀྱི་དཔེ་རྣམ་པར་དག་པ་དེ་ཀུན་རྫོབ་
ཏུ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་མངོན་པར་བརྩོན་ཞིང་དམིགས་པ་མེད་པའི་རྣམ་པར་སྤྲོད་པ་ཡིན་ཏེ། བྲན་མོའི་དཔེ་དེ་བཞིན་དུ་ཐོབ་བྱ་བྱང་ཆུབ་ཆེན་པོའི་ཆེད་དུ་བྱང་ཆུབ་སེམས་དཔའ་བསམ་པ་མཆོག་ཏུ་
ཞུགས་པ་རྣམས་ཀྱིས་ཀྱང༌། འགྲོ་བ་སེམས་ཅན་ཀུན་ལ་བྲན་དུ་འགྱུར་བ་བཞིན་དུ་བསམ་སྦྱོར་ལ་གནས་པར་བྱའོ། །དེ་ལྟར་བྱས་པས་འདི་ལས་བྱང་ཆུབ་ཐོབ་ཅིང་གནས་སྐབས་ཀྱི་ཡོན་ཏན་རྫོགས་པར་འགྱུར་རོ།།དེ་
ལྟར་མ་ཡིན་པར་ཁེངས་པ་དང་ཞེ་སྡང་བྱས་ན་རང་བརྒྱུད་བསྲེག་པ་དཔེར་ན་རྩ་དང་ཤིང་ལས་མེ་བྱུང་བས་ནི་རྩ་ཤིང་དེ་ཉིད་བསྲེག་པ་བཞིན་ནོ། །གཉིས་པ་རང་བདེ་བ་ལ་མ་ཆགས་པ་ནི། བདག་གི་བདེ་བ་བཏང་ནས་
ཞེས་པ་ནས། མངོན་པར་བརྩོན་ཞེས་པའི་བར་ལ། ཡང་དཔེར་ན་བདག་གི་འདོད་གཟུགས་ཀྱི་ཁམས་ཀྱི་བདེ་བ་བཏང་ནས་ལན་ལ་རེ་ཁ་མེད་པའི་སེམས་ཀྱི་སེམས་ཅན་གཞན་གྱི་དགོས་པ་དུས་ཉིན་མཚན་མེད་པར་
བརྩོན་པའོ། །གསུམ་པ་གཞན་གྱི་དོན་ལ་མི་སྐྱོ་བ་ནི། བུ་ཅིག་པ་ལ་ཞེས་པ་ནས། གནས་པར་གྱིས་ཞེས་པའི་བར་ལ། ཚུལ་དེ་ལྟར་བུ་ཅིག་པ་ལ་མ་ནི་བརྩེ་བས་རིམ་གྲོ་བྱེད་པ་ལྟར་དུ། གཞན་དོན་བྱེད་པ་ལ་བསམ་པ་

ཐག་པས་ཡིད་རྣམ་པར་སྐྱོ་བ་མེད་པར་གནས་པར་གྱིས་ཤིག་ཅེས་པའོ། །དེས་ཆོས་ཀྱི་སྐུའི་སྐབས་བསྟན་པའོ། །གཉིས་པ་བྱ་བ་རྒྱ་ཆེན་པོ་ཉིད་དུ་བསྟན་པ་ལ་ལྔ་ལས། སྤྱིར་བསྟན་པ་ནི། བྱང་ཆུབ་སེམས་དཔའ་ཞེས་པ་
ནས། གཡེལ་བ་མེད་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་ད་རུང་དུ་དུས་ཡུན་རིང་དུ་འཁོར་བར་གནས་པར་འདོད་ཅིང༌། དེར་བྱ་བ་སེམས་ཅན་གྱི་དོན་བྱེད་པ་དང་སངས་རྒྱས་ཀྱི་ཞིང་ལ་སྦྱོར་བ་དང་
རང་གི་ཚོགས་རྫོགས་པར་བྱ་བ་ལ་བརྩོན་པའི་རྣལ་འབྱོར་པ་དེ། སྦྱོར་བ་བྱ་དཀའ་ཞིང་དུས་ཡུན་རིང་བ་ལ་ཡིད་སྐྱོ་བའི་བློ་ནི་རྡུལ་ཕྲ་རབ་ཙམ་ཡང་སྐྱེ་བར་མི་འགྱུར་བར་འདུག་ན། དེ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་
པ་དང་ལྡན་ཞིང་ཐེག་ཆེན་གྱི་བསམ་པ་དང་སྦྱོར་བ་ལས་གཡེལ་བ་མེད་པ་ཡིན་ནོ། །གཉིས་པ་དུས་ཡུན་རིང་བས་ཞུམ་པ་ནི། བྱང་ཆུབ་སེམས་དཔའ་ཞེས་པ་ནས། ལེ་ལོ་ཅན་ཞེས་པའི་བར་ལ། དེ་ཡང་དེ་ལས་བཟློག་སྟེ་
བྱང་ཆུབ་སེམས་དཔའ་ཐེག་ཆེན་གྱི་དོན་ལ་མི་མཁས་པས་འགའ་ཞིག་བསྐལ་པ་བྱེ་བ་ལ་སོགས་པའི་ཚོགས་བསགས་པ་འགྲང་ཞིང༌། གལ་ཏེ་དེ་ལ་དུས་རིང་བར་འདུ་ཤེས་པ་དང་སྦྱོར་བ་བྱ་དཀའ་བ་ལ་སྡུག་བསྔལ་བའི་
ཡིད་ཀྱིས་བྱང་ཆུབ་བསྒྲུབ་ལ། བསྒྲུབ་བྱ་ཡང་དག་པའི་ཆོས་སྒྲུབ་པར་བྱེད་པ་དེའི་ཚེ་འདུ་ཤེས་དེ་ཉིད་ནད་ཀྱིས་དུས་ཡུན་རིང་པོར་སྡུག་བསྔལ་དུ་འགྱུར་རོ། །དེ་བས་ན་དེ་ནི་གོ་ཆའི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་

༄༅། །ལས་ཉམས་པས་སྒྱིད་ལུག་པའི་ལེ་ལོ་ཅན་ཡིན་ནོ། །གསུམ་པ་མ་ཞུམ་པ་ནི། བྱང་ཆུབ་མཆོག་ཏུ་ཞེས་པ་ནས། རིག་པར་བྱ་ཞེས་པའི་བར་ལ། ཡང་གང་ཟག་གང་ཞིག་བྱང་ཆུབ་ཏུ་
སེམས་བསྐྱེད་པའི་འདུན་པ་དང་ལྡན་པ་ནས་བཟུང་སྟེ། མཐར་འབྲས་བུ་བྱང་ཆུབ་བླ་ན་མེད་པ་ཐོབ་པར་མ་གྱུར་གྱི་བར་ལ། དུས་ཉིན་མཚན་གྱི་ཆ་ཅིག་ཙམ་དུ་ནི་ཡིད་ལ་སེམས་པར་བྱེད་ན། སྔར་སྦྱངས་པས་མཁས་པ་
མ
དང་ད་ལྟར་རིག་པས་གསལ་བ་ཡང་དག་པའི་གོ་ཆ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་བརྩམ་པར་རིག་པར་བྱའོ། བཞི་པ་སྦྱོར་བ་བྱ་དཀའ་བས་ཞུམ་པ་ནི། གལ་ཏེ་འགའ་ཞིག་ཞེས་པ་ནས། གྱུར་པ་ཡིན་ཞེས་པའི་བར་་
ལ༑ ཡང་གལ་ཏེ་གང་ཟག་འགའ་ཞིག་ལ་སངས་རྒྱས་ཀྱིས་འདི་སྐད་སངས་རྒྱ་བའི་དཀའ་བ་སྤྱད་པའི་དཔེ་ནི་རི་རབ་རི་བཤིག་པའི། དཀའ་སྤྱད་བྱས་པའི་རྗེས་ལ་རྫོགས་པའི་བྱང་ཆུབ་མཆོག་དེ་ཐོབ་པར་འགྱུར་རོ།
ཞེས་སྨྲ་བ་ལས། ཅི་སྟེ་དཀའ་ཐུབ་ལ་སྐྱོ་བའི་བློ་བསྐྱེད་ཅིང་རི་རབ་ཀྱི་ཚད་ཀྱང་སེམས་པར་བྱེད་ན། དེའི་ཚེ་བྱང་ཆུབ་སེམས་དཔའ་དེ་སྒྱིད་ལུག་པའི་ལེ་ལོར་གྱུར་པ་ཡིན་ནོ། །ལྔ་པ་མ་ཞུམ་པ་ནི། ཅིས་ཏེ་དེ་ནི་ཞེས་པ་
ནས། མཆོག་ཐོབ་འགྱུར་ཞེས་པའི་བར་ལ། ཡང་དེ་ལས་བཟློག་སྟེ་ཅི་སྟེ་བྱང་ཆུབ་སེམས་དཔའ་དེ་ནི་དཔེ་འདི་ཙམ་ཚོད་ཀྱི་བྱང་ཆུབ་ཐོབ་ན་དེ་ལྟ་ཅི་དཀའ་ཞེས་ཟེར་ཏེ། དུས་མྱུར་བ་སྐད་ཅིག་ཙམ་རང་ལ་རི་རབ་ཀྱང་

ཐལ་བར་བརླག་པར་ནུས་སོ་སྙམ་དུ་སེམས་བསྐྱེད་ན། བྱང་ཆུབ་སེམས་དཔའ་དེ་ཉིད་མཁས་པ་གསལ་བ་གོ་ཆའི་བརྩོན་འགྲུས་བརྩམས་པ་དང་ལྡན་པ་ཡིན་ཏེ། དེ་ཉིད་དུས་རིང་པོར་མི་ཐོགས་པར་འདྲེན་པ་སངས་རྒྱས་
རྣམས་ཀྱིས་ཐོབ་པའི་བྱང་ཆུབ་ཀྱི་མཆོག་དེ་ཐོབ་པར་འགྱུར་རོ། །གསུམ་པ་འཁོར་གསུམ་རྣམ་པར་དག་པ་ལ་གཉིས་ལས་བཟློག་པ་ནི། འགྲོ་བ་ཡོངས་སུ་ཞེས་པ་ནས། གནམ་ས་བཞིན་ཞེས་པའི་བར་ལ། གང་ཟག་
དངོས་པོར་འཛིན་པ་འགའ་ཞིག་འདི་སྙམ་དུ་འགྲོ་བ་ཡོངས་སུ་སྨིན་པར་བྱས་ནས་བདག་གིས་དོན་བྱའོ་ཞེས། གལ་ཏེ་བདག་ཏུ་བཟུང་བའི་ལུས་དང་ངག་དང་ཡིད་ཀྱིས་བརྩོན་པར་བྱེད་ན། གང་ཟག་གི་བདག་ཏུ་བདེན་
པའི་འདུ་ཤེས་གནས་པས་དེའི་དབང་གིས་ལེ་ལོར་གྱུར་པ་སྟེ། དེ་ལྟ་བུ་དེ་ཐམས་ཅད་མཁྱེན་པའི་སངས་རྒྱས་ཉིད་ཐོབ་པ་ལས་རིང་དུ་འགྱུར་བའི་དཔེ་ནི་གནམ་སའི་བར་བཞིན་ནོ། །གཉིས་པ་ཡང་དག་པ་ནི། གང་ཚེ་
ལུས་དང་ཞེས་པ་ནས། མཛད་པས་གསུངས་ཞེས་པའི་བར་ལ། གང་ཞིག་ཚེ་བདག་ཏུ་བཟུང་བའི་ལུས་དང་སེམས་དང་སེམས་ཅན་ཆེད་དུ་བྱ་བའི་འདུ་ཤེས་མེད་འཁོར་གསུམ་མམ་བྱ་བྱེད་ཀྱི་འདུ་ཤེས་ཐམས་ཅད་རྣམ་
པར་ལོག་ནས་བྱ་བྱེད་གཉིས་སུ་མེད་པའི་ཆོས་ལ་སྤྱོད་ན། འདི་ནི་བྱང་ཆུབ་ཞི་བ་རྟོགས་གཞན་དོན་འདོད་པས་མི་ཉམས་ཤིང་མཆོག་ཐོབ་པར་འདོད་པའི་བྱང་ཆུབ་སེམས་དཔའ་རྣམས་ཀྱི་བརྩོན་འགྲུས་ཀྱི་ཕ་རོལ་ཏུ་་

།ཕྱིན་པ་ཡིན་ནོ། །ཅེས་ཕན་པ་མཛད་པའི་སངས་རྒྱས་ཀྱིས་གསུངས་སོ། །དེ་ཡན་ཆད་ཀྱིས་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་དོན་བསྟན་པའོ། །ད་བཟོད་པའི་ཕ་རོལ་ཏུ་ཕྱིན་པའི་
དོན་བསྟན་པར་བྱ་སྟེ་། དེ་ལ་གསུམ་ཆོས་ལ་ངེས་པར་སེམས་དཔའི་བཟོད་པ་ལ་གཉིས་ལས་ངོ་བོ་ནི། གལ་ཏེ་གཞན་ལས་ཞེས་པ་ནས། འཛངས་པ་ཡིན་ཞེས་པའི་བར་ལ། གལ་ཏེ་གང་ཟག་གཞན་ལས་བདག་ལ་
གསོད་པ་ལྟ་བུའི་ངན་ཏུ་བརྗོད་པའི་ཚིག་བརྩུབ་མོ་ཐོས་པར་གྱུར་ན། ཀུན་རྫོབ་ཏུ་བདག་གིས་བཟོད་པ་བསྒོམ་པ་བདེ་བ་ལྟར་ཡིན་ཞེས་བྱང་ཆུབ་སེམས་དཔའ་མཁས་པ་དེ་ཡིད་དགའ་ལ། དོན་དམ་པར་སྨྲ་བ་པོ་སུས་
མ 6s$
སྨྲ་གང་ཟག་ཐོས་རྒྱུ་མཚན་གང་གིས་བརྗོད་བྱ་གང་ཞིག་དགོས་པ་གང་གི་ཕྱིར་དམིགས་ཏེ་སྤྱད་ན། དེ་རྣམས་ལ་དམིགས་པའི་ཆོས་ལ་ངེས་པར་སེམས་དཔའི་བཟོད་པའི་ཕ་རོལ་ཏུ་ཕྱིན་པ་མཆོག་དང་ལྡན་པ་ཡིན་པས་Ç
འཛངས་པ་ཡིན་ནོ། །གཉིས་པ་འབྲས་བུ་ནི། བྱང་ཆུབ་སེམས་དཔའ་གང་ཞིག་ཞེས་པ་ནས། དག་འགྱུར་མཁས་ཞེས་པའི་བར་ལ། གོང་གི་དེ་ལྟ་བུའི་བྱང་ཆུབ་སེམས་དཔའ་གང་ཞིག་དེ་ལྟར་བཟོད་པའི་ཕན་ཡོན་
ལེགས་པའི་ཆོས་དང་ལྡན་པ་ཡི། གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོ་འདི་རིན་པོ་ཆེ་སྣ་བདུན་གྱི་བཀང་སྟེ་ཡུལ་འཇིག་རྟེན་མཁྱེན་པའི་སངས་རྒྱས་རྣམས་དང་ཉན་ཐོས་དགྲ་བཅོམ་པ་དང་རང་རྒྱལ་རྣམས་

ལ་དད་གུས་ཀྱིས་ཕུལ་བར་བྱས་པ་ཡི། སྦྱིན་པའི་ཕུང་པོས་བཟོད་པ་བསྒོམས་པ་དེ་ལ་བསོད་ནམས་བརྒྱའི་ཆ་དང་བྱེ་བ་བརྒྱའི་ཆའི་བར་དུ་ཡང་ཆར་མི་ཕོད་དོ། །དེ་ལྟར་བཟོད་པ་ལ་གནས་པའི་ལུས་ནི་མཚན་དཔེ་འམ་
མདངས་དང་སྟོབས་དང་ལྡན་པས་ཡོངས་སུ་དག་པར་འགྱུར་ཏེ། ཕྱག་ཞབས་འཁོར་ལོ་ལ་སོགས་པའི་སུམ་ཅུ་རྩ་གཉིས་ཀྱི་མཚན་དང་མཐུ་སྟོབས་ཕ་མཐའ་ཡས་པ་འབྱུང་བ་དང༌། སེམས་ཅན་གཞན་ལ་ཡང་ཆོས་རྣམས་
རབ་མཆོག་སྟོང་པ་ཉིད་སྒྲོགས་པར་བྱེད་པ་འདི་ནི་བཟོད་པ་དང་ལྡན་པ་དེ་ལ་འགྲོ་བ་དད་ཅིང་དགའ་བར་འགྱུར་བ་དེ་ཁོ་ན་ཉིད་ཤེས་པས་མཁས་པ་ཡིན་ནོ། །གནོད་པ་ལ་མི་འཆེད་པའི་བཟོད་པ་ལ་གཉིས་ལས་ངོ་བོ་ནི།
གལ་ཏེ་སེམས་ཅན་ལ་ལས་ཞེས་པ་ནས། བསྐྱེད་པར་བྱེད་ཞེས་པའི་བར་ལ། ཡང་གལ་ཏེ་སེམས་ཅན་ལ་ལས་གུས་པས་ཙན་དན་གྱི་ཕུར་མ་བླངས་པས། རབ་ཏུ་གུས་བྱང་ཆུབ་སེམས་དཔའ་ལ་ནི་ལུས་ལ་གཏུག་ངཔར་
བྱེད་ལ་ཡང་གཞན་ཞིག་གིས་སྡང་བས་མེ་མདག་མགོ་བོའམ་ལུས་ལ་འཐོར་བར་བྱེད་པ་དེ་གཉིས་ཀ་ལ། བྱང་ཆུབ་ཀྱི་སེམས་དེ་ཡིས་ཆགས་སྡང་མེད་པར་མཉམ་ཞིང་སྙོམས་པའི་ཡིད་ནི་བསྐྱེད་པར་བྱེད་པའོ། །གཉིས་པ་
ཕན་ཡོན་ནི། བྱང་ཆུབ་སེམས་དཔའ་ཞེས་པ་ནས། ཟིལ་གྱིས་གནོན་ཞེས་པའི་བར་ལ། དེ་ལྟར་བྱང་ཆུབ་སེམས་དཔའ་མཁས་པས་དེ་ལྟར་བཟོད་པར་བྱས་ནས། ད་ལྟ་བཟོད་པའི་སེམས་བསྐྱེད་པའི་དགེ་བ་དེ་ནི་བྱང་

།ཆུབ་སེམས་ཀྱི་མཆོག་ཏུ་ཡོངས་སུ་བསྔོས་ན། དཔའ་བོ་འཇིག་རྟེན་པའི་གནོད་པ་ཀུན་ལ་བཟོད་པའི་དགེ་བ་དེས་དགྲ་བཅོམ་པ་དང༌། རང་རྒྱལ་བ་དང་སེམས་ཅན་ཁམས་ཀྱི་དགེ་བ་ཇི་
སྙེད་ཡོད་པ་དེ་ཐམས་ཅད་བཟོད་པའི་དག་པས་ཟིལ་གྱིས་གནོན་པར་འགྱུར་རོ། །སྡུག་བསྔལ་དང་དུ་ལེན་པའི་བཟོད་པ་ལ་གཉིས་ལས་བསམ་པ་ནི། བཟོད་བྱེད་འདི་སྙམ་བྱེད་ཞེས་པ་ནས། བཟོད་བྱ་སྙམ་ཞེས་པའི་
བར་ལ། ཡང་བྱང་ཆུབ་སེམས་དཔའ་དེ་ལྟ་བུའི་བཟོད་པ་བྱེད་པས་འདི་སྙམ་དུ་ཡང་སེམས་ནི་བསྐྱེད་པར་བྱ་སྟེ། བདག་གིས་སྔོན་ཆད་དོན་མེད་པར་ཟད་པའི་སེམས་ཅན་དམྱལ་བའི་ལུས་དང་དུད་འགྲོའི་ལུས་དང་གཤིན་
རྗེའི་དང་ཡི་དྭགས་ཀྱི་ལུས་དང་འཇིག་རྟེན་གྱི་ལུས་བླངས་པས་སྡུག་བསྔལ་ཞིང་དར་དྲག་དང་ཡུན་རིང་བ་ཐམས་ཅད་འདོད་པའི་ཡོན་ཏན་ལ་ཆགས་པའི་རྒྱུ་ཡིས་རང་ལ་རང་དབང་མེད་པར་གནོད་པ་གྲངས་མང་པོ་མྱོང་
ན༑ ད་དོན་ཆེན་པོ་བྱང་ཆུབ་བསྒྲུབ་པའི་ཆེད་དུ་ཅིའི་ཕྱིར་དལ་བ་རྙེད་དུས་འདིར་ད་ནི་བཟོད་པར་བྱས་ཏེ་བཟོད་པ་བསྒོམ་དགོས་སྙམ་དུ་བསམ་མོ། །གཉིས་པ་སྦྱོར་བ་ནི། ལྕགས་དབྱིག་མཚོན་དང་ཞེས་པ་ནས། ཕ་
རོལ་ཕྱིན་པ་ལ་གནས་ཞེས་པའི་བར་ལ། སྦྱོར་བ་ལྕགས་དང་དབྱིག་པ་དང་མཚོན་བསྣུན་པ་དང་བསད་པ་དང་བཅིང་པ་དང་རྡོ་བས་བརྡེག་པ་དང༌། མགོ་གཅོད་པ་དང་རྣ་བ་དང་རྐང་ལག་གཅོད་པ་དང༌། དེ་ལ་སོགས་

པའི་འཇིག་རྟེན་ན་སྡུག་བསྔལ་གྱི་རིགས་ཇི་སྙེད་བྱུང་ཡང་བདག་གིས་བཟོད་པར་བྱའོ་སྙམ་པའི་བྱང་ཆུབ་སེམས་དཔའ་ནི་སྡུག་བསྔལ་དང་དུ་ལེན་པའི་བཟོད་པའི་ཕ་རོལ་ཏུ་ཕྱིན་པ་ལ་གནས་པ་ཡིན་ནོ། །ཚུལ་ཁྲིམས་ཀྱི་
ཕ་རོལ་ཏུ་ཕྱིན་པ་ལ་གསུམ་ལས། རློམ་སེམས་ཡོད་མེད་ཀྱི་སྒོ་ནས་དམན་པ་དང་མཆོག་ཏུ་བསྟན་པ་ནི་གཉིས་ལས། མདོར་བསྟན་པ་ནི། ཚུལ་ཁྲིམས་ཀྱིས་ནི་ཞེས་པ་ནས། བྱང་ཆུབ་བསྔོ་ཞེས་པའི་བར་ལ། ཐེག་པ་ཆེན་
པོའི་ཚུལ་ཁྲིམས་ཀྱིས་ནི་སྡུག་བསྔལ་དང་སྤྲོ་བ་ཉེ་བར་ཞི་བ་རྣམས་སྡུག་བསྔལ་ལམ་ཉན་ཐོས་ཀྱི་ས་རྣམས་དང་དེ་བཞིན་དུ་འཕགས་པར་འགྱུར་ལ། སྟོབས་བཅུ་ཐོབ་ནུས་པའི་སྤྱོད་ཡུལ་ཉམས་ཤིང་དེ་ལ་གནས་པས་ཚུལ་
ཁྲིམས་ཉམས་པ་མེད་ལ། འདི་ལ་སྡོམ་པ་ཐམས་ཅད་ཚང་བས་སྡོམ་པའི་ཚུལ་ཁྲིམས་ལ་སོགས་པ་ཇི་སྙེད་ཡོད་པ་ཀུན་གྱི་རྗེས་སུ་འཇུག་ཅིང་ཞུགས་པའི་དགེ་བ་དེ་ཆེད་དུ་བྱ་བ་སེམས་ཅན་ཀུན་ལ་ཕན་པར་བྱ་བའི་ཕྱིར་དེ་
ཡང་འབྲས་བུ་བྱང་ཆུབ་ཏུ་བསྔོ་བ་ཡིན་ནོ། །གཉིས་པ་རྒྱས་པར་བཤད་པ་ནི་གལ་ཏེ་རང་རྒྱལ་ཞེས་པ་ནས། ཕྱིན་ལ་གནས་ཞེས་པའི་བར་ལ། གལ་ཏེ་དགེ་བ་དེས་ཆེད་དུ་བྱ་བ་རང་རྒྱལ་བ་དང་དགྲ་བཅོམ་པ་དང་བྱང་
ཆུཔ་ཐོབ་པར་འདོད་ན། ཐེག་ཆེན་གྱི་ཚུལ་ཁྲིམས་འཆལ་ཅིང་སྦྱོར་བ་དོན་ཆུང་བས་མི་མཁས་པ་ཡིན་ལ་དེ་བཞིན་དུ་བྱང་ཆུབ་ཀྱི་སྤྱོད་པ་ལ་ཉམས་སོ། །ཡང་དེ་ལས་བཟློག་སྟེ། ཅི་སྟེ་བྱང་ཆུབ་ཞི་བ་མཆོག་ཏུ་དམིགས་པ་

།མེད་པར་ཡོངས་སུ་བསྔོ་ན། རྟེན་ཁྱིམ་པར་གྱུར་པ་འདོད་ཡོན་ལ་ལོངས་སྤྱོད་པ་ལ་བརྩོན་ཡང་ཐེག་ཆེན་གྱི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པ་ཡིན་ནོ། །ཀུན་སློང་ཡོད་མེད་ལ་
གཉིས་ལས་མདོར་བསྟན་པ་ནི། ཆོས་གང་དེས་པའི་ཞེས་པ་ནས། འདྲེན་པས་གསུངས་ཞེས་པའི་བར་ལ། གཞན་ཡང་ཆོས་གང་ལ་འཇུག་ལྡོག་བྱས་པ་ཙམ་དེས་རྫོགས་པའི་བྱང་ཆུབ་ཀྱི་ཡོན་ཏན་འབྱུང་བར་འགྱུར་བ་དེ་
મ ནི་ཐེག་ཆེན་གྱི་ཡོན་ཏན་གྱི་ཆོས་དང་ལྡན་པ་རྣམས་ཀྱི་ཚུལ་ཁྲིསམ་ཀྱི་དོན་ཡིན་ནོ། །བཟློག་པ་ཆོས་གང་ལ་ཞུགས་པ་ཙམ་གྱིས་གཞན་ལ་ཕན་པར་བྱེད་པ་རྣམས་ཀྱིས་བྱང་ཆུབ་ཐོབ་པ་ལས་ཡོངས་སུ་ཉམས་པར་འགྱུར་བ་
འདི་ནི། ཐེག་ཆེན་གྱི་ཚུལ་ཁྲིམས་འཆལ་པ་ཡིན་ནོ། །ཅེས་རྣམ་པར་འདྲེན་པས་གསུངས་སོ། །གཉིས་པ་བཤད་པ་ནི། གལ་ཏེ་བྱང་ཆུབ་སེམས་དཔའ་ཞེས་པ་ནས། ཤིན་ཏུ་ལྕི་ཞེས་པའི་བར་ལ། ད་ནི་སྐྱོན་ཡོན་བཤད་པཔ་
ནི་གལ་ཏེ་བྱང་ཆུབ་སེམས་དཔའ་ཁྱིམ་པར་གྱུར་པས་འདོད་པའི་ཡོན་ཏན་ལྔ་ལ་སྤྱོད་ཀྱང་། བྱང་ཆུབ་སྙིང་པོའི་བར་དུ་སངས་རྒྱས་དང་ཆོས་དང་འཕགས་པའི་དགེ་འདུན་ལ་སྐྱབས་སུ་སོང་སྟེ། ཆེད་དུ་བྱ་བ་སེམས་ཅན་གྱི་
དོན་དུ་ཐོབ་བྱ་སངས་རྒྱས་བསྒྲུབ་པར་བྱའོ་སྙམ་དུ་ཀུན་མཁྱེན་སངས་རྒྱས་ཡིད་ལ་བྱེད་པ་དང་མ་བྲལ་ན། སྦྱངས་འཕྲོ་ཡོད་པའི་མཁས་པ་ངེས་དོན་ཐེག་པ་ཆེན་པོའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པར་རིག་

པར་བྱ་སྟེ་ཐེག་ཆེན་གྱི་བསམ་སྦྱོར་ལ་སྐྱོན་མེད་པའི་ཕྱིར་རོ། །ཡང་དེ་ལས་བཟློག་སྟེ། གལ་ཏེ་དུས་རིང་བ་བསྐལ་པ་བྱེ་བར་དགེ་བའི་ལས་ཀྱི་ལམ་བཅུ་ལ་གང་སྤྱོད་ཀྱང་བསྒྲུབ་བྱ་རང་རྒྱལ་བ་དང་དགྲ་བཅོམ་པ་ཉིད་
ཐོབ་བྱར་འདོད་པ་བསྐྱེད་ན། དེ་ནི་བྱང་ཆུབ་ཀྱི་སེམས་ཉམས་པས་ཐེག་ཆེན་ཚུལ་ཁྲིམས་ལ་སྐྱོན་བྱུང་བས་ཚུལ་ཁྲིམས་ཉམས་པའི་སྐྱོན་ཡིན་ནོ། །ཉན་ཐོས་དང་རང་རྒྱལ་ལ་སོགས་པ་འབྲས་བུ་ཆུང་ངུ་ཐོབ་པར་འདོད་
པའི་སེམས་བསྐྱེད་དེ་ནི་དགེ་སློང་གི་ཕས་ཕམ་པ་སྟེ་རྩ་བ་བཞི་འཆམ་སེམས་དང་བཅས་པ་འབྱུང་བ་བས་ཀྱང་ཤིན་དུ་ལྕི་བ་ཡིན་ནོ། །བསྔོ་བ་ཡོད་མེད་ཀྱི་སྒོ་ནས་བསྟན་པ་ལའང་གཉིས་ལས། ངོ་བོ་ནི་ཚུལ་ཁྲིམས་བསྲུང་
ཞིང་ཞེས་པ་ནས། ཕྱིས་ནས་བརྗོད་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ཞིག་དམིགས་མེད་ཀྱི་བྱང་ཆུབ་ཐོབ་པར་འདོད་པས། ཚུལ་ཁྲིམས་ལེགས་པར་བསྲུངས་ཤིང་བསོད་ནམས་དེ་བྱང་ཆུབ་ཀྱི་མཆོག་ཏུ་
ཡོངས་སུ་བསྔོ་ལ། དེ་ལྟ་བུའི་བསོད་ནམས་དེ་ཡིས་རློམ་སེམས་བདག་འཛིན་མེད་ཅིང་བདག་ཡོན་ཏན་དང་ལྡན་ནོ་ཞེས་བསྟོད་པར་མི་བྱེད་དོ། །ཤེས་རབ་ཀྱི་བདེན་པའི་འདུ་ཤེས་དང་སེམས་ཅན་བདེན་པའི་འདུ་ཤེས་
ཡོངས་སུ་སྤངས་ནས། ཐེག་ཆེན་གྱི་ལམ་དུ་འགྲོ་བས་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པར་བརྗོད་དོ། །གཉིས་པ་ཕན་ཡོན་ནི། །གལ་ཏེ་བྱང་ཆུབ་སེམས་དཔའ་ཞེས་པ་ནས། འདྲེན་

།པས་གསུངས་ཞེས་པའི་བར་ལ། དེ་ཉིད་ཀྱི་སྐྱོན་དང་ཡོན་ཏན་བཤད་ན་གལ་སྟེ་བྱང་ཆུབ་སེམས་དཔའ་ཐབས་མི་མཁས་པས་རྒྱལ་བའི་ལམ་ལ་སྤྱོད་པ་དང༌། ཇི་སྙམ་དུ་འདི་དག་ཚུལ་
ཁྲིམས་དང་ལྡན་པ་ཡིན་ལ་འདི་དག་ནི་ཚུལ་ཁྲིམས་འཆལ་པ་ཡིན་ཏེ་ཅེས་བརྡའ་ལ་དོན་དུ་ཞེན་པས། བདག་ཏུ་བལྟ་བས་ཐ་དད་སྣ་ཚོགས་ལྟར་བདེན་པའི་འདུ་ཤེས་ཞུགས་པ་དེ་ནི། ཐེག་ཆེན་གྱི་ཤིན་དུ་ཚུལ་ཁྲིམས་
མ འཆལ་བ་ཡིན་པས། སྡོམ་པའི་ཚུལ་ཁྲིམས་ཉམས་ཤིང་དེ་ལྟར་འཛིན་པ་དེ་ལ་འཁོར་གསུམ་ཡོངས་སུ་དག་པའི་ཚུལ་ཁྲིམས་དེ་མེད་ལ། དེ་ལས་བཟློག་ཏེ་གང་ཟག་གང་ལ་རྟག་པ་དང་བདག་ཏུ་འདུ་ཤེས་པ་དང་སེམས་
ཅན་དུ་བདེན་པའི་འདུ་ཤེས་མེད་པས་ཐ་དད་བདེན་པའི་འདུ་ཤེས་ཀྱི་འདོད་ཆགས་དང་བྲལ་བ་དེ་ལ་འཆལ་བའི་རྒྱུ་ཟད་པས་སྡོམ་པ་མེད་ཅེས་བྱ་བ་ག་ལ་ཡོད་དེ་མེད་དོ། །དེའི་ཕྱིར་གང་ལ་ལ་ཞིག་གིས་ཆོས་ཐམས་ཅད་
མཉམ་པ་ཉིད་དུ་ཤེས་པས་སྡོམ་པ་དང་སྡོམ་པ་མ་ཡིན་པའི་རློམ་སེམས་མེད་ལ། རློམ་པ་མེད་པ་འདི་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡིན་པར་རྣམ་པར་འདྲེན་པ་ཞེས་བྱ་སྟེ་རྫོགས་པའི་སངས་རྒྱས་རྣམས་
ཀྱིས་གསུངས་སོ། །དེ་ཕན་ཆོད་དུ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་དོན་རྣམ་པར་ཕྱེ་སྟེ་བསྟན་པའོ། །ད་ནི་སྦྱིན་པའི་ཕ་རོལ་ཏུ་ཕྱིན་པའི་དོན་སྟོན་པ་ནི། སྦྱིན་པ་ལ་བཞི་སྟེ། ཤེས་རབ་ཀྱིས་ཟིན་པས་མ་ཆགས་པའི་སྟོང་

པ་ལ་གཉིས་ལས། རྗེས་འགྲོ་ནི། སེམས་དག་པ་ཞེས་པ་ནས། གནས་མེད་དོ་ཞེས་པའི་བར་ལ། གཞན་ཡང་སེམས་ཅན་རྒྱུད་ཡོངས་སུ་དག་པ་གང་ལ་ལ་ཞིག་དེ་ལྟར་རློམ་སེམས་མེད་པའི་ཚུལ་ཁྲིམས་དང་ལྡན་པ་དང༌།
བཏང་ཡུལ་ཡིད་དུ་སྡུག་པ་དང་མི་སྡུག་པ་ཀུན་ལ་ཆགས་སྡང་དུ་བལྟ་བ་མེད་པར་གཏོང་བ་ཡིན་ལ། ནང་གི་མགོ་དང་རྐང་ལག་ལ་སོགས་པ་གཏོང་ཞིང་གཏང་བ་ལ་ཞུམ་པའི་སེམས་ཀྱང་མེད་ལ། ཕྱི་རོལ་བདོག་པ་
ཐམས་ཅད་གཏོང་ཞིང་རྟག་ཏུ་བཏང་བ་ལ་ཞེན་པ་མེད་ཅིང༌། ཕྱི་ནང་གི་ཆོས་དང་ཉོན་མོངས་པ་འཁོར་བ་དང་རྣམ་པར་བྱང་བ་མྱ་ངན་ལས་འདས་པའི་ཆོས་རྣམས་རང་བཞིན་གྱིས་བདག་མེད་ཅིང་མི་བདེན་པས་ཡ་མ་རླར་
སྙིང་པོ་མེད་པར་ཤེས་ནས། བྱང་ཆུབ་སེམས་དཔའ་བདག་གི་ཤ་ཡང་གཏོང་བ་ལ་ཞུམ་ཞིང་མི་ཕོད་པའི་སེམས་མེད་ན། མེད་པ་དེའི་ཚེ་ཕྱི་རོལ་གྱི་དངོས་པོ་གཏོང་བ་ལ་ཞུམ་པ་མེད་པ་སྨོས་ཅི་དགོས། གལ་ཏེ་ནས་བདག་
མེད་རྟོགས་པས་དེ་ལ་སེར་སྣ་བྱེད་པ་དེ་ནི་གནས་མེད་དོ། གཉིས་པ་བཟློག་པ་ནི། བདག་ཏུ་འདུ་ཤེས་པ་ནས། དེ་ཚེ་དབུལ་པོར་འགྱུར་ཞེས་པའི་བར་ལ། ཤེས་རབ་མེད་པ་བདག་ཏུ་བདེན་པར་འདུ་ཤེས་པ་རྣམས་ནི་
ལུས་དང་ལོངས་སྤྱོད་ཀྱི་དངོས་པོ་ལ་བདག་གི་བར་འཛིན་པས་ཆགས་པ་དེས་ན། དེ་ཁོ་ན་ཉིད་མི་ཤེས་པའི་བླུན་པོ་རྣམས་ལ་སྦྱིན་པ་གཏོང་བའི་བློ་ལྟ་ག་ལ་ཡོད་དེ་མེད་དོ། །དེ་ལྟར་མི་གཏོང་བའི་སེར་སྣ་ཅན་རྣམས་ནི་

༄ཕྱ །རྣམ་པར་སྨིན་པའི་འབྲས་བུ་ཡི་དྭགས་ཀྱི་གནས་སུ་སྐྱེ་བར་འགྱུར་རོ། །ཅི་སྟེ་དེ་ནས་ཐོན་ནས་མིར་སྐྱེས་ན་ཡང་དེའི་ཚེ་རྒྱུ་མཐུན་གྱི་འབྲས་བུས་དབུལ་པོར་འགྱུར་རོ། །གཞན་གྱི་སྦྱིན་
ལ་རྗེས་སུ་ཡིད་རང་བ་ལ་བཞི་ལས། སྙིང་རྗེས་ཟིན་པས་དགའ་བའི་གཏོང་བ་ནི། དེ་ཚེ་བྱང་ཆུབ་སེམས་དཔའ་ཞེས་པ་ནས དེ་ལྟ་མིན་ཞེས་པའི་བར་ལ། དེའི་ཚེ་བྱང་ཆུབ་སེམས་དཔའ་རྣམས་ཀྱིས་སྦྱིན་པ་མ་བཏང་
བས་སེམས་ཅན་ཡི་དྭགས་དང་འབུལ་པོ་འབྱུང་བར་ཤེས་ནས། སྙིང་རྗེས་འཛིན་པས་བསམ་པ་སྦྱིན་པ་གཏོང་བ་ལ་མོས་པར་འགྱུར་ཞིང་སྦྱོར་བ་རྟག་ཏུ་ཕངས་པ་མེད་པར་ལྷག་པར་གཏོང་ལ། དེ་ལྟར་གཏོང་ཕོད་པའི་རྒྱུ་
མཚན་ནི། གླིང་བཞི་ལེགས་པར་བརྒྱན་པའི་ལོངས་སྤྱོད་ཐམས་ཅད་འཆིལ་མའི་ཐལ་བ་དང་འདྲ་བར་ཤེས་ནས། གཞན་ལ་བྱིན་ནས་བཏང་ན་དགའ་བར་འགྱུར་གྱི་གཞན་གྱི་བདག་ལ་བྱིན་ནས་གླིང་ཐོབ་པ་ལ་དགའ་བ་
སྐྱེ་བ་དེ་ལྟ་བུ་མིན་ནོ། །གཉིས་པ་ཐབས་ཀྱིས་ཟིན་པ་ནི། བྱང་ཆུབ་སེམས་དཔའ་ཞེས་པ་ནས། མཆོག་ཏུ་བསྔོ་ཞེས་པའི་བར་ལ། ཡང་བྱང་ཆུབ་སེམས་དཔའ་ཐབས་ལ་མཁས་པ་བློ་གསལ་བ་ཅིག་ལ་སྦྱིན་པ་བྱིན་ཡང་
བསམ་པས་སྲིད་གསུམ་གྱི་སེམས་ཅན་ཇི་སྙེད་ཡོད་པ་དེ་དག་ཀུན་ལ་ལོངས་སྤྱོད་སྦྱིན་པ་འདི་བྱིན་པའི་བསོད་ནམས་ཀྱིས་སེམས་ཅན་ཀུན་ལ་ཕན་པར་གྱུར་ཅིག་སྙམ་དུ་བསམ་ནས་སྦྱིན་པ་དེ་བྱིན་ན། སྦྱིན་པའི་

བསོད་ནམས་དེ་ཡང་འགྲོ་བའི་དོན་འགྲུབ་པའི་ཆེད་དུ་ཐོབ་བྱ་བྱང་ཆུབ་མཆོག་ཏུ་བསྔོ་བའོ། །གསུམ་པ་དོན་རྒྱ་ཆེ་བར་གཏོང་བ་ནི། སྦྱིན་པ་བྱིན་ནས་ཞེས་པ་ནས། ལེགས་ཚོལ་ན་ཞེས་པའི་བར་ལ། ཡང་སྦྱིན་པ་བྱིན་
ནས་རྫས་ཀྱི་དངོས་པོ་ལ་གནས་ཤིང་ཆགས་པར་བྱེད་པ་མེད་ལ། བྱང་ཆུབ་སེམས་དཔའ་དེ་ནི་དུས་ནམ་དུ་ཡང་འབྲས་བུ་རྣམ་པར་སྨིན་པ་ལ་རེ་བ་མེད་པའི་ཚུལ། དེ་ལྟར་སྦྱིན་པ་གཏོང་བ་ལ་མཁས་པ་ཐམས་ཅད་ད་རྒྱུ་
འབྲས་ལ་ཆགས་པ་དང་རེ་བ་མེད་པར་གཏོང་བ་སྟེ། བསམ་པའི་སྟོབས་ཆེ་བས་རྒྱུ་ཆུང་ངུས་བཏང་བ་ལ་ཡང་འབྲས་བུ་བཟང་ཞིང་མང་པོ་དཔག་ཏུ་མེད་པར་འགྱུར་ལ། ས་བླ་ས་འོག་ས་སྟེངས་ཀྱི་སྲིད་པ་གསུམ་ན་སེམས་
89
ཅན་གྱི་གྲངས་མ་ལུས་ཇི་སྙེད་ཡོད་པས། ཡོངས་སུ་བརྟག་པའི་མཐའ་བཟུང་སྟེ་དེ་དག་ཐམས་ཅད་ཀྱང༌། སྦྱིན་པའི་ཡུལ་འཇིག་རྟེན་མཁྱེན་པ་སངས་རྒྱས་དང་དགྲ་བཅོམ་པ་དང༌། རང་རྒྱལ་བ་རྣམས་ལ། དུས་བསྐལ་པ་¢
མཐའ་ཡས་པར་སྦྱིན་པའི་དངོས་པོ་གྱ་ནོམ་པ་སྦྱིན་པ་བྱིན་ནས་འབྲས་བུ་ཉན་ཐོས་ཚོལ་ན་དེ་ནི་བློ་དམན་པའོ། །བཞི་པ་གཞན་ཟིལ་གྱི་གནོན་པ་ནི། བྱང་ཆུབ་སེམས་དཔའ་ཞེས་པ་ནས། ཟིལ་གྱིས་གནོན་ཞེས་པའི་བར་
ལ༑ ཡང་བྱང་ཆུབ་སེམས་དཔའ་མཁས་པ་དངོས་པོ་དང་སྦྱོར་བ་མེད་ཀྱང་བསོད་ནམས་འབྱུང་བས་ཐབས་མཁས་པ་གང་ལ་ལ་ཞིག་གིས། འཁོར་འདས་དེ་དག་གི་བསོད་ནམས་བྱ་བའི་དངོས་པོ་ལ་ཡིད་རང་ནས ཡིད་

།རང་བ་ལས་བྱུང་བའི་བསོད་ནམས་དེའི་སེམས་ཅན་གྱི་དོན་དུ་བྱང་ཆུབ་མཆོག་རབ་ཀྱི་རྒྱུར་ཡོངས་སུ་བསྔོ་ན། ཡོངས་སུ་བསྔོ་བས་ཉན་རང་མན་ཆད་ཀྱིས་འགྲོ་བ་ཐམས་ཅད་ཀྱི་དགེ་
བ་ཟིལ་གྱིས་ནོན་སྟེ། དཔེར་ན་ནོར་བུ་འཆིང་བུའི་ཕུང་པོ་ཆེན་པོ་གྱུར་པ་ཡང༌། རིན་ཆེན་བཻ་ཌཱུརྱ་ཅིག་གིས་འཆིང་བུའི་ཚོགས་དེ་དག་ཀུན་ཟིལ་གྱིས་ནོན་ལ། དཔེ་དེ་བཞིན་དུ་ཉན་རང་མན་ཆད་ཀྱི་འགྲོ་བ་ཀུན་གྱི་སྦྱིན་
པའི་ཕུང་པོ་ཡུལ་དང་དུས་དང་དངོས་པོ་རྒྱ་ཆེན་པོ་རྣམས་ཀྱང༌། རྗེས་སུ་ཡིད་རང་བ་ལས་བྱུང་བའི་བྱང་ཆུབ་སེམས་དཔའི་དགེ་བས་ཟིལ་གྱིས་ནོན་པར་འགྱུར་རོ། །ལྔ་པ་སྦྱིན་པའི་བསོད་ནམས་བསྡུ་བ་ནི། གལ་ཏེ་བྱང་
ཆུབ་སེམས་དཔའ་ཞེས་པ་ནས ཡར་གྱི་ངོ་བཞིན་ནོ་ཞེས་པའི་བར་ལ། མ་ཞེན་པའི་སྦྱིན་པ་དཔེའི་སྒོ་ནས་བསྔགས་པ་གལ་ཏེ་བྱང་ཆུབ་སེམས་དཔའ་གང་ལ་ལ་ཞིག་གིས་འགྲོ་བ་རྣམས་ལ་སྦྱིན་པ་བྱིན་ནས། སྦྱིན་པ་བྱིན་
པའི་བསོད་ནམས་དེ་ལས་བདག་གིར་མི་བྱེད་ཅིང༌། སྦྱིན་བྱའི་དངོས་པོ་ལ་མི་འཕངས་སེར་སྣ་མེད་ན། ཞེན་པ་མེད་པའི་སྦྱིན་པ་དེ་ལས་བྱུང་བའི་དགེ་བའི་རྩ་བ་དེ་དག་མཐུ་ཆེན་པོ་འཕེལ་བར་འགྱུར་ཏེ། དཔེ་སྤྲིན་མེད་
བརྒྱད
པའི་འོད་དང་ལྡན་པའི་ཟླ་བའི་དཀྱིལ་འཁོར་ཡར་གྱི་ངོ་གོང་ནས་གོང་དུ་འཕེལ་བ་བཞིན་ནོ། །དེ་ཡན་ཆད་དུ་ཐེག་པ་ཆེན་པོའི་ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པའི་དོན་རྒྱས་པར་མཐར་གྱིས་པའི་སྐབས་བསྟན་

པའོ། །ད་ནི་དེ་ལྟར་བསླབ་པའི་འབྲས་བུ་སྟོན་པ་ལས། རིམ་གྱིས་བསྒོམས་པའི་འབྲས་བུ་ཅིག་ཆར་དུ་རྒྱུད་ལ་སྐྱེ་བ་ཡིན་པས། སྐབས་བདུན་པ་སྐད་ཅིག་མ་ཅིག་ལ་མངོན་པར་རྫོགས་པར་བྱང་ཆུབ་པའི་སྦྱོར་བའི་ངོ་བོ་
ནི༑ ཆོས་སྐུའི་རྒྱུ་གཞི་་ལམ་རྣམ་གསུམ་མི་དམིགས་པ་གང་ཞིག་བློའི་ནུས་པ་བསྟན་པས་མཐར་ཐུག་པ་ཞེས་བྱ་དཀར་པོའི་ཆོས་ཐམས་ཅད་ཅིག་ཆར་དུ་བསྒོམ་པ་ཞེས་བྱའོ། །དེ་སྐད་དུ་ཡང༌། སྦྱིན་པ་ལ་སོགས་རེ་རེས་
ཀྱང༌། །ཟག་པ་མེད་པ་ཐམས་ཅད་ནི། །ཡང་དག་བསྡུད་ཕྱིར་ཐུབ་པ་ཡིས། །སྐད་ཅིག་མངོན་རྫོགས་བྱང་ཆུབ། །ཞེས་པས། ད་ནི་འདིར་ཕན་ཡོན་དྲུག་གིས་བསྟན་ལ། ཡེ་ཤེས་ཞབས་ལྟར་འོག་ནས་ཆོས་འདི་ཡོངས་
རྫོགས་བྱས་ཞེས་པའི་ཚིག་རྐང་གཅིག་གིས་སྐབས་བདུན་བསྟན་ལ། དེ་མན་ཆད་བརྒྱད་པར་འདོད་དོ། །འདི་ལ་དབྱེ་བ་བཞི་སྟོན་ནོ། །བསྟན་པ་རྗེས་སུ་བསྒྲུབ་པའི་འབྲས་བུ་ལ་གསུམ་ལས། སོ་སོའི་གནས་སྐབས་ཀྱི་
འབྲས་བུ་ནི། །བྱང་ཆུབ་སེམས་པའི་ཞེས་པ་ནས། ཡང་དག་འདའ་བར་འགྱུར་ཞེས་པའི་བར་གྱིས། དེ་ལྟར་གོང་དུ་བསྟན་པ་བཞིན་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་བྱང་ཆུབ་སེམས་དཔའི་སྦྱིན་པས་འགྲོ་བ་དམན་པས་
ཡི་དྭགས་ཀྱི་སར་འགྲོ་བ་ཡི། སྐྱེ་བའི་རྒྱུན་གཅོད་ལ། མིར་སྐྱེས་ཀྱང་ལོངས་སྤྲོད་པའི་དབུལ་བ་དང་ནི་དེ་བཞིན་ཉོན་མོངས་པའི་སྒྲིབ་པ་ཐམས་ཅད་རྒྱུན་གཅོད་ཅིང་འཁོར་བ་ན་བྱང་ཆུབ་སེམས་པའི་སྤྱོད་པ་སྤྱད་པའི་ཚེ་

།ལོངས་སྤྱོད་མཐའ་ཡས་ཐོབ་པར་འགྱུར་ཞིང༌། སྦྱིན་པ་བཏང་བས་འཕོངས་པས་སྡུག་བསྔལ་བར་འགྱུར་བའི་སེམས་ཅན་རྣམས་བསྡུས་ནས་ཡོངས་སུ་སྨིན་པར་བྱེད་དེ། ཚུལ་ཁྲིམས་ཀྱིས་
དུད་འགྲོའི་རིགས་ཀྱི་འགྲོ་བ་དུ་མའི་ངོ་བོ་དང༌། མི་ཁོམ་པའི་གནས་བརྒྱད་སྤོང་ཞིང༌། དེ་ཡིས་དལ་བ་དང༌། །འབྱོར་པའི་ཆོས་བཅུ་རྟག་ཏུ་རྙེད་པར་འགྱུར་ལ། མི་ཁོམ་བརྒྱད་ནི། དམྱལ་བ་ཡི་དྭགས་བྱོལ་སོང་དང༌། ཀླ་
ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་ཀྱིས་སྟོང་པ། །ལྐུགས་པ་འདི་དག་མི་ཁོམ་བརྒྱད། ཅེས་པའོ། འབྱོར་པ་བཅུ་ལ་རང་འབྱོར་ལྔ་ནི། ཡུལ་དབུས་སྐྱེས་དང་མི་ལུས་ཐོབ། །དབང་པོ་ཚང་ཞིང་གནས་ལ་དད། ལས་
: ཀྱི་མཐའ་མ་ལོག་པའོ། །གཞན་འབྱོར་ལྔ་ནི། སངས་རྒྱས་བྱོན་དང་དེས་ཆོས་གསུངས། །བསྟན་པ་ཡུན་དུ་གནས་པ་དང༌། །ཞུགས་དང་འཇུག་པ་གཞན་དོན་དུ་སྙིང་བརྩེ་བའོ། །ཡེ་ཤེས་ཀྱི་ལུས་དང་འཐུན་པའི་བཟོད་པ་
བསྒོམས་པས་གཞན་དོན་ནུས་པའི་གཟུགས་བཟང་པོ་དམ་པ་རྒྱ་ཆེན་པོ་ཐོབ་པར་འགྱུར་ཏེ། གཞན་གྱི་ཡིད་དུ་འོང་བའི་དཔེ་གསེར་གྱི་མདོག་ལྟར་ཡིད་དུ་སྡུག་ཅིང་འགྲོ་བའི་ལྟ་བའི་འོས་སུ་འགྱུར་རོ། །དགེ་བ་ལ་སྤོགས་
པའི་བརྩོན་འགྲུས་ཀྱིས་ནི་དཀར་པོའི་ཡོན་ཏན་གཞན་དོན་བྱེད་པ་འགྲིབ་པར་མི་འགྱུར་ཞིང༌། འབྲས་བུའི་ཆོས་ཡེ་ཤེས་མཐའ་ཡས་པ་དང་མཐར་རྒྱལ་བའི་ཡོན་ཏན་རིན་པོ་ཆེ་ཟད་མི་ཤེས་པའི་བང་མཛོད་རྙེད་པར་

འགྱུར་རོ། །སེམས་བདེ་བར་གནས་པའི་བསམ་གཏན་གྱིས་ནི། འདོད་པའི་ཡོན་ཏན་ལྔ་ལ་ཞེན་ན་སྨད་པ་ཡིན་པས། དེ་མདོར་བར་འགྱུར་ཏེ། ལྷའི་མིག་དང༌། སྔོན་གྱི་གནས་རྗེས་སུ་དྲན་པ་དང༌། ཟག་པ་ཟད་པ་ཡི་་་
དང༌། དོན་རིག་པ་དང་མངོན་པར་ཤེས་པ་དང་ཏིང་ངེ་འཛིན་གྲུབ་པོ། །བདག་མེད་རྟོགས་པའི་ཤེས་རབ་ཀྱིས་ནི་ཆོས་རྣམས་ཀྱི་རང་བཞིན་སྟོང་པ་ཉིད་དུ་ཡོངས་སུ་ཤེས་ནས། ཁམ་གསུམ་གྱི་སེམས་ཅན་མ་ལུས་པ་
འཁོར་བ་ལས་ཡང་དག་པར་འདའ་བར་འགྱུར་རོ། །དེ་ལྟར་རྒྱུ་གསུམ་སྔོན་དུ་སོང་བའི་འབྲས་བུ་ནི། འབྲས་བུ་སྐབས་བརྒྱད་པའི་དོན། གཉིས་པ་ཐུན་མོང་གི་འབྲས་བུ་བསྟན་པ་ནི། ཆོས་སྐུའི་ངོ་བོ་ནི་རྣམ་པར་བྱང་བ་མྱ་
ངན་ལས་འདས་པའི་ཆོས་ཐམས་ཅད་ཡོངས་སུ་སྨིན་ཅིང༌། གནས་ལུགས་མི་དམིགས་པའི་རྟོགས་པ་མཐར་ཐུག་པས་གཞན་དོན་ཕུན་སུམ་འཚོགས་པའི་རྟེན་དུ་འགྱུར་བའོ། །དེ་སྐད་དུ་ཡང༌། །ངོ་བོ་ཉིད་ལོངས་རྫོགས་
བཅས་དང༌། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་མཛད་པ། །རྣམ་པ་བཞིར་ནི་ཡང་དག་བརྗོད། །ཞེས་པས་འདི་ལ་ཆོས་སྐུ་མཛད་པ་དང་བཅས་པ་སྐུ་བཞིའི་ཚུལ་གྱིས་སྟོན་ཏེ། ཡང་གཞུང་ལས། མིའི་
ཁྱུ་མཆོག་ཞེས་པ་ནས། ཡོངས་སུ་འཛིན་ཞེས་པའི་བར་ལ། གཞན་དོན་བྱེད་པ་ལ་མིའི་ཁྱུ་མཆོག་སྟེ། སངས་རྒྱས་ཐོབ་ནས་ཆོས་ཀྱི་འཁོར་ལོ་རིན་པོ་ཆེ་བསྐོར་བར་བྱས་ནས། དགོས་པ་སྡུག་བསྔལ་ཟད་པར་བྱ་བའི་ཕྱིར་

།འགྲོ་བ་ལ་ཆོས་ཀྱང་རབ་ཏུ་སྟོན་པར་བྱེད་དོ། དེ་ལྟར་ལམ་ཕ་རོལ་ཏུ་ཕྱིན་པ་དམིགས་པ་མེད་པའི་ཆོས་འདི་ཉན་པ་དང༌། བསམ་པ་དང༌། བསྒོམས་པས་འབྲས་བུ་ཡོངས་སུ་རྫོགས་
པར་བྱས་ནས། བྱང་ཆུབ་སེམས་དཔའ་དེ། འཕྲིན་ལས་ཡོངས་སུ་དག་པས་ཕྱི་སྣོད་ཀྱི་ཞིང་དང༌། ནང་བཅུད་ཀྱི་སེམས་ཅན་གྱི་རྒྱུད་དག་པ་ཡོངས་སུ་འཛིན་ལ། སངས་རྒྱས་ཀྱི་རྒྱུད་དང་ལུང་དང༌། རྟོག་པའི་ཆོས་ཀྱི་
སྐ
རྒྱུད་ཀྱང་ཡོངས་སུ་འཛིན་ཅིང་། དེ་བཞིན་དུ་ཉམས་སུ་ལེན་པའི་དགེ་འདུན་གྱི་རྒྱུད་དང༌། དགེ་བའི་ཆོས་ཀུན་ཀྱང་ཡོངས་སུ་འཛིན་ནོ། །དེ་ཡན་ཆོད་དུ་དེས་བསྟན་པ་ཆོས་ཀྱི་རང་བཞིན་བསྟན་པ་ཚར་ནས། སྟོན་པས་
བསྟན་པའི་དོན་བསྡུ་བ་བསྟན་ཏེ། མཐར་ཐུག་གི་འབྲས་བུ་ནི། འགྲོ་བའི་ནད་གསོ་མཛད་པ་ཞེས་པ་ནས། འདི་གསུངས་ཏེ་ཞེས་པའི་བར་ལ། གོང་དུ་གསུངས་པ་དེ་རྣམས་ཀྱི་དགོས་པ་འགྲོ་བའི་ནད་ཅེས་པ་སྟེ།
དམིགས་པ་མེད་པའི་ཆོས་ཉིད་འདི་མི་ཤེས་པ་ཡི། གང་ཟག་རྣམས་ཕྱིན་ཅི་ལོག་ལ་ཞུགས་པ་དེ་རྣམས་ཆོས་ཉིད་སྟོང་པ་ཉིད་ལ་འཛུད་པའི་ཕྱིར་གསོ་བར་མཛད་པའི་སྟོན་པ་ཐམས་ཅད་མཁྱེན་པ་ཡི། སྨན་པའི་མཆོག་ཏུ་
པ་དེས། མི་དམིགས་པར་ཤེས་པའི་ཤེས་རབ་བསྟན་པ་རྫོགས་པའི་བྱང་ཆུབ་ཀྱི་ལམ་ཟབ་མོ་དང་ལྡན་པ་འདི་གསུངས་ཏེ། ཡང་དག་པར་བསྟན་པའོ། །དེ་ཡན་ཆོད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་ཕ་

རོལ་ཏུ་ཕྱིན་པ་དྲུག་གི་རང་བཞིན་བསྟན་པའོ། །འདིར་ནི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ཀྱི་མིང་ནི་མདོ་དུས་གསུམ་གྱི་སངས་རྒྱས་ཐམས་ཅད་ཀྱི་ཡོན་ཏན་མཐའ་དག་བསྡུད་པར་བྱེད་པ། ཡིད་བཞིན་གྱི་ནོར་བུ་
རིན་པོ་ཆེ་བསམ་འཕེལ་ལྟ་བུ། དེ་བཞིན་གཤེགས་པའི་གསུང་གི་ཡོན་ཏན་ཐམས་ཅད་བསྡུས་པ་བྱང་ཆུབ་སེམས་དཔའ་ཆེན་པོ་རྣམས་ཀྱི་ལམ་ཡང་དག་པ་ཡིན་ལ་སྤྱི་ཁྱབ་ཏུ་སེམས་ཅན་ཐམས་ཅད་ལ་སེམས་ཅན་གྱི་ངོ་བོ་
ཡེ་འདོད་མ་ནས་དག་པ་ཡིན་པས། ལམ་འདི་སེམས་ཅན་ཀུན་གྱིས་ཐོབ་པར་བྱ་བའི་ཕྱིར། དེ་བཞིན་གཤེགས་པ་ཉིད་ཀྱི་དོན་ཡང་དག་པར་གསུངས་སོ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་
བཅད་པའི་ཊི ཀྐ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ། ཕ་རོལ་ཏུ་ཕྱིན་པ་རྒྱ་མཚོའི་སྡེ་ཞེས་བྱ་བ་ལས། ཐུགས་ཀྱི་མཆོག་ཟབ་མོའི་དོན་ཉམས་སུ་བླང་པའི་རིམ་པའོ། སྤྱིར་མདོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་
བཤད་ལུགས་བསམ་གྱིས་མི་ཁྱབ་པ་ཡོད་ཀྱང༌། འདི་ནི་ཕལ་ཆེར་དོན་དམ་པ་སྟོན་པ་ལས། ཕ་རོལ་ཏུ་ཕྱིན་པ་ལྔ་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་ཞོར་ལ་སྟོན་པའི་ལུགས་ཀྱིས། སྦྱིན་པའི་ཕ་རོལ་ཏུ་ཕྱིན་པ་དང༌། དེ་
བཞིན་དུ་ཕ་རོལ་ཏུ་ཕྱིན་པ་ལྔ་པོའི་སྔོན་དུ། ཤེས་རབ་ཀྱི་ཕ་རོལ་ཏུ་ཕྱིན་པས་གྲོགས་བྱེད་ཅིང༌། གཞན་པའི་ལུགས་ཀྱིས་སྦྱིན་པ་ནས་རིམ་གྱིས་བརྩམས་ཏེ། གཙོ་བོ་དང༌། ཕལ་པའི་རིམ་པས་ཤེས་རབ་ཀྱི་ཕ་རོལ་ཏུ་

༄༅། །ཕྱིན་པ་རྗེས་སུ་འགྲོ་ཡང༌། འདིར་བདག་གི་ཤེས་རབ་མེད་ན་རིམ་གྱིས་འཇུག་མི་ཤེས་པའི་ཕྱིར། དེ་ཅི་སྟེ་ཞེ་ན། ཤེས་རབ་སྔོན་དུ་འགྲོ་བའོ། །དེ་ཅི་སྟེ་ཞེ་ན། མདོ་སྡེ་ཡོན་ཏན་རིན་པོ་ཆེ་
བསྡུད་པ་ཚིགས་སུ་བཅད་པའི་སྤྱི་ཡིས་ཀྱང་དེ་ལྟར་བསྟན་ལ། སྒོས་སུ་ཡང་སྦྱིན་པ་བྱིན་པའི་སྔོན་དུ་འགྲོ་བ་ཤེས་རབ་སྟེ། ཚུལ་ཁྲིམས་བཟོད་པ། བརྩོན་འགྲུས་བསམ་གཏན་དེ་བཞིན་ནོ། །ཞེས་བཤད་དོ། །འོ་ན་ཤེས་
རབ་ཀྱི་ཕ་རོལ་ཏུ་ཕྱིན་པ་འདིའི་རྗེས་ལ་མི་འབྱུང་ངམ་ཞེ་ན་དེ་ནི་མ་ཡིན་ནོ། །ཕ་རོལ་ཏུ་ཕྱིན་པ་ལྔ་པོ་དང་མཉམ་དུ་འབྱུང་ལ། རྟོགས་ཚུལ་གྱི་དབང་དུ་བྱས་ན། རྗེས་སུ་ཡང་འབྱུང་ངོ༌། །དེ་ནི་ཤེས་རབ་ཀྱི་ཕ་རོལ་ཏུ་ཕྱིན་
པ་སྤྱིའི་རྣམ་བཞག་གོ །ཤེས་རབ་ཀྱི་ཕ་རོལ་ཏུ་ཕྱིན་པ་མདོ་རིན་པོ་ཆེ་བསྡུད་པ་ཚིགས་སུ་བཅད་པ་རྫོགས་སོ། །འདི་ལྟར་བཅོམ་ལྡན་ཐུབ་ཆེན་སེང་གེ་ཡིས། །དམ་ཆོས་བསམ་ཡས་ནམ་མཁའི་མཛོད་འདྲ་ལས། བསྟན་
ལ་་འདི་ལས་སེམས་ཅན་འདུལ་དོན་དུ། །བརྒྱད་ཁྲི་བཞི་སྟོང་དམ་ཆོས་གསང་བའི་མཛོད། །དེ་དོན་མ་རྟོགས་འཁོར་བའི་སེམས་ཅན་རྣམས། །དུས་གསུམ་སངས་རྒྱས་ཀུན་གྱི་ཐུགས་རྗེ་ཡིས། །དྲང་དོན་ངེས་དོན་གསང་
བའི་བརྒྱུད་རྣམས་ལས། །དབང་པོ་ཡང་བར་གྲོལ་བྱེད་དམ་པའི་ཆོས། །ཕ་རོལ་ཕྱིན་པའི་ནང་ནས་ཡང་དག་མཆོག །མ་ལུས་འདུས་པའི་སྙིང་པོ་རིན་ཆེན་འདི། །བཅོམ་ལྡན་ཐུབ་ཆེན་སེང་གེས་གསུངས་པའི་དོན། །

བྱང་ཆུབ་སེམས་དཔའ་རྣམས་ཀྱི་དགོངས་པའི་མཆོག །འདི་བྲིས་དགེ་བས་ནམ་མཁའི་མཐས་ཁྱབ་པའི། །སེམས་ཅན་འགྲོ་བའི་ཚོགས་རྣམས་མ་ལུས་པ། །ཤེས་རབ་ཕ་རོལ་ཕྱིན་པའི་མཆོག་འདི་དང༌། །བཅས་ཏེ་ཡང་
དག་དོན་མཆོག་འདི་རྟོགས་ཤོག །འདི་ལྟའི་ཤེས་རབ་ཕ་རོལ་ཕྱིན་མཆོག་འདི། །དཔག་བསམ་ལྗོན་ཤིང་གར་མཁན་མཆོག་གི་ལོ། །ལུང་བསྟན་གནས་གྱུར་མཁའ་ལྡིང་མཆོག་གི་རི། །བསྒྲུབ་པའི་གནས་ཉིད་ཁྱད་
འཕགས་མཆོག་ཆེན་དུ། །སྤྱན་རས་གཟིགས་དབང་ཐུགས་རྗེའི་ཤུགས་མཆོག་གིས། །རྟོགས་ཤིང་ཡང་དག་ཚིག་མཆོག་གསལ་བར་བཀོད། །བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག །དཔེ་པུ་ཏི་འདིས་འགྲོ་བ་
སེམས་ཅན་དཔག་ཏུ་མེད་པའི་དོན་འགྲུབ་པར་གྱུར་ཅིག །དགེའོ།།

།མངོན་པར་རྟོགས་པའི་རྒྱན་གྱི་ས་བཅད་སྣང་བྱེད་སྒྲོན་མེ་གཞུང་དང་བཅས་པ་བཞུགས་སོ།།༄༅།

༄༅། །བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །ཟབ་ཅིང་སྤྲོས་པ་ཉེར་ཞི་བ། །འཕགས་གསུམ་སྨིན་བྱེད་རྒྱལ་བ་ཀུན།
སྐྱེད་མཛད་རྟེན་ཅིང་འབྲེལ་འབྱུང་བ། །རྒྱལ་ཡུམ་ཁྱོད་ལ་ཕྱག་འཚལ་ལོ། །མངོན་པར་རྟོགས་པའི་རྒྱན་འདི་ལ་གཉིས་སྟེ་ལོ ཙྪ་བས་སྨོས་པའི་མཚན། གཞུང་དངོས་སོ། །དང་པོ་
ལོཙྪ་བས་སྨོས་པའི་མཚན་ནི། རྒྱ་གར་སྐད་དུ་ཞེས་པའོ། །གཉིས་པ་གཞུང་དངོས་ལ་གསུམ། ཀླད་ཀྱི་དོན་དང༌། གཞུང་དང༌། འཇུག་གི་དོན་བསྡུས་རྣམ་གྲངས་གཞན་བསྟན་
པའོ། །དང་པོ་ཀླད་ཀྱི་དོན་ལ་གཉིས། མཁྱེན་པ་གསུམ་གྱིས་འཕགས་བཞི་བསྐྱེད་པའི་སྒོ་ནས་མཆོད་པར་བརྗོད་པ་དང༌། དགོས་འབྲེལ་དགོད་པའོ། །དང་པོ་མཁྱེན་པ་གསུམ་

།གྱིས་འཕགས་བཞི་བསྐྱེད་པའི་སྒོ་ནས་མཆོད་པར་བརྗོད་པ་ནི། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་
அ དང༌། །འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང༌། །གང་དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་
གསུངས་པ། །ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ། །ཞེས་པའོ།།གཉིས་པ་དགོས་འབྲེལ་དགོད་པ་ལ་བཞི། བརྗོད་བྱ་དང༌།
འབྲེལ་པ་དང་། དགོས་པ་དང་་ཉིང་དགོས་སོ། །དང་པོ་བརྗོད་བྱ་ནི། རྣམ་པ་ཐམས་ཅད་མཁྱེན་ཉིད་ལམ། །ཞེས་སོ། །གཉིས་པ་འབྲེལ་བ་ནི། །སྟོན་པས་འདི་ལས་བཤད་པ་

གང༌། །གཞན་གྱིས་མྱོང་བ་མ་ཡིན་དེ། །ཆོས་སྤྱོད་བཅུ་ཡི་བདག་ཉིད་ཀྱིས། །མདོ་དོན་དྲན་པ་ལ་བཞག་ནས། །ཞེས་སོ། །གསུམ་པ་དགོས་པ་ནི། བློ་དང་ལྡན་པས་མཐོང་འགྱུར་ཕྱིར། །ཞེས་སོ། །བཞི་པ་ཉིང་དགོས་ནི།
བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་དགོས་པ་ཡིན། །ཞེས་པའོ། །གཉིས་པ་གཞུང་གི་དོན་ལ་གཉིས་སྟེ། མདོར་བསྟན་ལུས་རྣམ་བཞག་དང༌། རྒྱས་པར་བཤད་པའོ། །དང་པོ་མདོར་བསྟན་ལུས་རྣམ་གཞག་ལ་
གཉིས། མདོར་བསྟན་སྐབས་བརྒྱད་དང༌། རྒྱས་བཤད་དོན་བདུན་ཅུའི་མིང་བསྟན་པའོ། །དང་པོ་མདོར་བསྟན་སྐབས་བརྒྱད་ནི། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་
ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་དང༌། །རྩེ་མོར་ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་རྣམ་བརྒྱད། ཅེས་སོ།
གཉིས་པ་རྒྱས་བཤད་དོན་བདུན་ཅུའི་མིང་བསྟན་པ་ལ་བརྒྱད་དེ། རྣམ་མཁྱེན། ལམ་ཤེས། གཞི་ཤེས། རྣམ་ཀུན། རྩེ་མོ། མཐར་གྱིས་ཕ། སྐད་ཅིག་མ། ཆོས་སྐུ་རྣམ་དབྱེ་དང་བཅས་པའོ། །དང་པོ་རྣམ་མཁྱེན་ནི།
སེམས་བསྐྱེད་པ་དང་གདམས་ངག་དང༌། །ངེས་འབྱེད་ཡན་ལག་རྣམ་བཞི་དང༌། །སྒྲུབ་པ་ཡི་ནི་རྟེན་གྱུར་པ། ཆོས་ཀྱི་དབྱིངས་ཀྱི་རང་བཞིན་དང༌། །དམིགས་པ་དག་དང་ཆེད་དང་ནི། །གོ་ཆ་འཇུག་པའི་བྱ་བ་དང༌།

།ཚོགས་ནི་ངེས་པར་འབྱུང་བཅས་རྣམས། །ཐུབ་པའི་རྣམ་ཀུན་མཁྱེན་པ་ཉིད། །ཅེས་སོ། །གཉིས་པ་ལམ་་ཤེས་ནི། མོག་མོག་པོར་བྱེད་ལ་སོགས་དང༌། །སློབ་མ་བསེ་རུའི་ལམ་གང་
དང་། །འདི་དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ། །བྱེད་པ་དང་ནི་མོས་པ་དང་། །བསྟོད་དང་བཀུར་དང་བསྔགས་པ་དང༌། །བསྔོ་དང་རྗེས་སུ་ཡིད་རང་བ། །ཡིད་ལ་བྱེད་པ་བླ་མེད་དག །སྒྲུབ་
ཟ དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་པའི་ལམ། །བྱང་ཆུབ་སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །ཅེས་སོ །གསུམ་པ་གཞི་ཤེས་ནི། ཤེས་པས་སྲིད་ལ་མི་གནས་ཤིང༌། །སྙིང་རྗེས་
8
ཞི་ལ་མི་གནས་དང༌། །ཐབས་མ་ཡིན་པས་རིང་བ་དང༌། །ཐབས་ཀྱིས་རིང་བ་མ་ཡིན་ཉིད། །མི་མཐུན་གཉེན་པོའི་ཕྱོགས་དག་དང༌། །སྦྱོར་དང་དེ་ཡི་མཉམ་ཉིད་དང༌། །ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་
ཤེས་ཉིད་དུ་འདོད། ཅེས་སོ། །བཞི་པ་རྣམ་ཀུན་ནི། །རྣམ་པ་སྦྱོར་བར་བཅས་རྣམས་དང༌། །ཡོན་ཏན་སྐྱོན་ནི་མཚན་ཉིད་བཅས། །ཐར་དང་ངེས་འབྱེད་ཆ་མཐུན་དང༌། སློབ་པ་ཕྱིར་མི་ལྡོག་པའི་ཚོགས། །སྲིད་དང་ཞི་བ་
མཉམ་ཉིད་དང༌། །ཞིང་དག་བླ་ན་མེད་པ་ནི། །རྣམ་ཀུན་མངོན་རྫོགས་རྟོགས་པ་སྟེ། །འདི་ནི་ཐབས་མཁས་བཅས་པ་ཡིན། །ཅེས་སོ། །ལྔ་པ་རྩེ་མོ་ནི། དེ་ཡི་རྟག་དང་རྣམ་འཕེལ་དང༌། །བརྟན་དང་སེམས་ཀུན་གནས་པ་

དང༌། །མཐོང་ཞེས་བྱ་དང་བསྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དང་ནི། །བར་ཆད་མེད་པའི་ཏིང་ངེ་འཛིན། །ལོག་པར་བསྒྲུབ་དང་བཅས་པ་ནི། །རྩེ་མོའི་
མངོན་རྟོགས། །ཞེས་སོ། །དྲུག་པ་མཐར་གྱིས་པ་ནི། མཐར་གྱིས་པ། །རྣམ་གསུམ་རྣམ་བཅུ། །ཞེས་སོ། །བདུན་པ་སྐད་ཅིག་མ་ནི། སྐད་ཅིག་མ། །གཅིག་གིས་མངོན་རྫོགས་བྱང་ཆུབ་པ། །མཚན་ཉིད་ཀྱི་ནི་རྣམ་པ་བཞི
ཞེས་སོ། །བརྒྱད་པ་ཆོས་སྐུ་རྣམ་དབྱེ་དང་བཅས་པ་ནི། །ངོ་བོ་ཉིད་ལོངས་རྫོགས་བཅས་དང༌། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་སོ། །གཉིས་པ་
རྒྱས་པར་བཤད་པ་ལ་གསུམ། ཡུལ་མཁྱེན་པ་གསུམ། ཐབས་སྦྱོར་བ་བཞི། འབྲས་བུ་ཆོས་སྐུའོ། །དང་པོ་ཡུལ་མཁྱེན་གསུམ་ལ་གསུམ་སྟེ། འབྲས་བུ་རྣམ་མཁྱེན་བཤད་པ། ལམ་གྱི་གཞི་ལམ་ཤེས། ལམ་གྱི་ཡན་ལག་
གོལ་བ་དང་བཅས་པའི་གཞི་ཤེས་བཤད་པའོ། །དང་པོ་རྣམ་མཁྱེན་ལ་བདུན་ཏེ། སེམས་བསྐྱེད་པ་དང༌། གདམ་ངག་དང༌། ངེས་འབྱེད་སྦྱོར་ལམ་དང༌། བསྒྲུབ་པའི་རྟེན་རིགས་འགལ་དང་བཅས་པ་དང༌། བསྒྲུབ་པའི་
དམིགས་པ་བཅུ་གཅིག ཆེད་དུ་བྱ་བ། བསྒྲུབ་པའི་ངོ་བོའོ། །དང་པོ་སེམས་བསྐྱེད་པ་ལ་གསུམ་སྟེ། སེམས་བསྐྱེད་ཀྱི་ངོ་བོ། མདོ་དང་སྦྱར་བ། ས་འཚམས་དབྱེ་བའོ། །དང་པོ་སེམས་བསྐྱེད་ཀྱི་ངོ་བོ་ནི། །སེམས་་་

བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་སོ། །གཉིས་པ་མདོ་དང་སྦྱར་བ་ནི། །དེ་དང་དེ་ནི་མདོ་བཞིན་དུ། །བསྡུས་དང་རྒྱས་པའི་སྒོ་ནས་བརྗོད། ཅེས་
སོ༑ །གསུམ་པ་ས་འཚམས་དབྱེ་བ་ནི། དེ་ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ། །རྡོ་རྗེ་རི་སྨན་བཤེས་གཉེན་དང༌། །ཡིད་བཞིན་ནོར་བུ་ཉི་མ་གླུ། །རྒྱལ་པོ་མཛོད་དང་ལམ་པོ་ཆེ། །བཞོན་པ་
ཡ བཀོད་མའི་ཆུ་དང་ནི། །སྒྲ་སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ ཞེས་སོ། །གཉིས་པ་གདམ་ངག་ལ་བརྒྱད་དེ། བསྒྲུབ་པའི་ངོ་བོ། དམིགས་པའི་ཡུལ་རྟེན། མི་མཐུན་ཕྱོགས་སྤང་བའི་རྒྱུ་གསུམ། དྲིང་
མི་འཇོག་པ་སྤྱན་ལྔ། ཁྱད་པར་ཅན་དང་འབྲེལ་བའི་རྒྱུ་མངོན་ཤེས། རྣམ་པར་དག་པ་མཐོང་བསྒོམ་ལ་གདམས་པ། ཁྱད་པར་དུ་དགེ་འདུན་བསྟན་པའོ། །དང་པོ་བསྒྲུབ་པའི་ངོ་བོ་ནི། བསྒྲུབ་དང༌། ཞེས་སོ། །གཉིས་པ་
དམིགས་པའི་ཡུལ་ནི། བདེན་པ་རྣམས་དང་ནི། ཞེས་སོ། །གསུམ་པ་རྟེན་ནི། སངས་རྒྱས་ལ་སོགས་དཀོན་མཆོག་གསུམ། །ཞེས་སོ། །བཞི་པ་མི་མཐུན་ཕྱོགས་སྤང་བའི་རྒྱུ་གསུམ་ནི། མ་ཞེན་ཡོངས་སུ་མི་ངལ་དང༌།
ལམ་ནི་ཡོངས་སུ་འཛིན་པ་དང༌། །ཞེས་སོ། ལྔ་པ་དྲིང་མི་འཇོག་པ་སྤྱན་ལྔ་ནི། །སྤྱན་ལྔ་དང་ནི། ཞེས་སོ། །དྲུག་པ་ཁྱད་པར་ཅན་དང་འབྲེལ་བའི་རྒྱུ་མངོན་ཤེས་ནི། མངོན་ཤེས་ཀྱི །ཡོན་ཏན་དྲུག་དང་། ཞེས་སོ། །བདུན་

པ་རྣམ་པར་དག་པ་མཐོང་བསྒོམ་ལ་གདམས་པ་ནི། མཐོང་ལམ་དང༌། །སྒོམ་ཞེས་བྱ་ལ་གདམས་ངག་ནི། །བཅུ་ཡི་བདག་ཉིད་ཤེས་པར་བྱ། །ཞེས་སོ། །བརྒྱད་པ་ཁྱད་པར་དུ་དགེ་འདུན་བསྟན་པ་ནི། དབང་པོ་རྟུལ་
དང་རྣོན་པོ་དག །དེ་དང་མཐོང་ཐོབ་རིགས་ནས་རིགས། བར་ཆད་གཅིག་བར་སྐྱེས་ནས་དང༌། །བྱེད་དང་བྱེད་མིན་འོག་མིན་འགྲོ །འཕར་གསུམ་སྲིད་རྩེའི་མཐར་ཐུག་འགྲོ །གཟུགས་ཀྱི་ཆགས་བཅོམ་མཐོང་བ་ཡི།
ཆོས་ལ་ཞི་ལུས་མངོན་སུམ་བྱེད། །བསེ་རུ་དང་ནི་ཉི་ཤུའོ། ཞེས་སོ། །གསུམ་པ་ངེས་འབྱེད་སྦྱོར་ལམ་ལ་བརྒྱད་དེ། ངེས་འབྱེད་མདོར་བསྟན་པ་དང་། དྲོད་ཀྱི་དམིགས་རྣམ། རྩེ་མོའི། བཟོད་པའི། ཆོས་མཆོག་གི་
དམིགས་རྣམ་ཆེ་འབྲིང་ཆུང་ངུ་གསུམ་གསུམ་དང། མདོ་རྒྱས་ཀྱིས་གཟུང་རྟོག་དང་། འཛིན་རྟོག་བསྟན་པ་དང༌། ཡོངས་འཛིན་ལ་གདམས་པའོ། །དང་པོ་ངེས་འབྱེད་མདོར་བསྟན་པ་ནི། དམིགས་པ་དང་ནི་རྣམ་པ་
དང༌། །རྒྱུ་དང་ཡོངས་སུ་འཛིན་པ་ཡིས། །བྱང་ཆུབ་སེམས་དཔའི་སྐྱོབ་པ་ཡི། །དྲོད་སོགས་བདག་ཉིད་ཅི་བཞིན་དུ། །རྣམ་རྟོག་བཞི་པོ་ལྡན་བསྟེན་པ། །ཆུང་དང་འབྲིང་དང་ཆེན་པོ་རྣམས། །ཉན་ཐོས་བསེ་རུ་ལྟ་བུ་དང༌།
བཅས་པ་དག་ལས་ཁྱད་པར་འཕགས། ཞེས་སོ། གཉིས་པ་དྲོད་ཀྱི་དམིགས་རྣམ་ཆེ་འབྲིང་ཆུང་གསུམ་ནི། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་དེ་ཡི་ནི། །རྣམ་པ་མངོན་ཞེན་ལ་སོགས་འགོག །ཐེག་

།པ་གསུམ་ཆར་འཐོབ་པའི་རྒྱུ། །གཟུགས་སོགས་འདུ་འགོད་གནས་བྲལ་དང༌། །གནས་དང་བཏགས་དང་བརྗོད་དུ་མེད། །ཅེས་སོ། །གསུམ་པ་རྩེ་མོའི་དམིགས་རྣམས་ཆུང་འབྲིང་ཆེ་
གསུམ་ནི། གཟུགས་སོགས་མི་གནས་དེ་དག་ནི། །དེ་ཡི་ངོ་ཁོར་རང་བཞིན་མེད། །དེ་དག་གཅིག་གི་རང་བཞིན་གཅིག །དེ་མི་རྟག་སོགས་པར་མི་གནས། །དེ་རྣམས་དེ་ཡི་ངོ་བོས་སྟོང་། །དེ་དག་གཅིག་གི་རང་བཞིན་
གཅིག །ཆོས་རྣམས་མི་འཛིན་གང་ཡིན་དང༌། །དེ་དག་མཚན་མར་མི་མཐོང་ཕྱིར། །ཤེས་རབ་ཀྱིས་ནི་ཡོངས་རྟོག་པ། །ཐམས་ཅད་དམིགས་སུ་མེད་པར་རོ། །ཞེས་སོ། །བཞི་པ་བཟོད་པའི་དམིགས་རྣམ་ཆུང་འབྲིང་ཆེ་
གསུམ་ནི། གཟུགས་སོགས་ངོ་བོ་ཉིད་མེད་ཉིད། །དེ་མེད་པ་ཉིད་ངོ་བོ་ཉིད། །དེ་དག་སྐྱེ་མེད་ངེས་འབྱུང་མེད། །དག་དང་དེ་དག་མཚན་མ་མེད། །དེ་ཡི་མཚན་མར་མི་རྟེན་པས། །མོས་མིན་འདུ་ཤེས་མེད་པ་ཡིན། །ཞེས་
ia
སོ༑ །ལྔ་པ་ཆོས་མཆོག་གི་དམིགས་རྣམ་ཆུང་འབྲིང་ཆེ་གསུམ་ནི། ཏིང་འཛིན་དེ་ཡི་བྱེད་པ་ཉིད། །ལུང་སྟོན་པ་དང་རློམ་པ་ཟད། །གསུམ་པོ་ཕན་ཚུན་ངོ་བོ་གཅིག །ཏིང་འཛིན་རྣམ་པར་མི་རྟོག་པ། །དེ་ལྟར་ངེས་འབྱེད་ཆ་
མཐུན་ནི། །ཆུང་དང་འབྲིང་དང་ཆེན་པོ་ཡིན། །ཞེས་སོ། །དྲུག་པ་མདོ་རྒྱས་ཀྱིས་གཟུངརྟོག་བསྟན་པ་ནི། གཞི་དང་དེ་ཡི་གཉེན་པོ་ཡིས། །གཟུང་བར་རྟོག་པ་རྣམ་པ་གཉིས། །རྨོངས་དང་ཕུང་སོགས་བྱེ་བྲག་གིས། །དེ་ནི་

སོ་སོར་རྣམ་པ་དགུ། །ཞེས་སོ། །བདུན་པ་མདོ་རྒྱས་ཀྱིས་འཛིན་རྟོག་བསྟན་པ་ནི། རྫས་དང་བཏགས་པའི་རྟེན་ཅན་གྱིས། །འཛིན་པའང་རྣམ་པ་གཉིས་སུ་འདོད། །རང་དབང་བདག་སོགས་ངོ་བོ་དང༌། །ཕུང་སོགས་རྟེན་
ལས་དེ་བཞིན་ནོ། །ཞེས་སོ། །བརྒྱད་པ་ཡོངས་འཛིན་བསྟན་པ་ནི། སེམས་མི་འགོང་བ་ཉིད་ལས་སོགས། །ངོ་བོ་ཉིད་མེད་སོགས་སྟོན་བྱེད། །དེ་ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། །ཞེས་སོ།
བཞི་པ་བསྒྲུབ་པའི་རྟེན་རིགས་འགལ་དང་བཅས་པ་ནི། རྟོག་པ་ཡི་ནི་ཆོས་དྲུག་དང༌། །གཉེན་པོ་དང་ནི་སྤོང་བ་དང༌། །དེ་དག་ཡོངས་སུ་གཏུགས་པ་དང༌། །ཤེས་རབ་སྙིང་བརྩེར་བཅས་པ་དང༌། །སློབ་མ་ཐུན་མོང་མིན་
ཉིད་དང༌། །གཞན་གྱི་དོན་གྱི་གོ་རིམ་དང༌། །ཡེ་ཤེས་རྩོལ་བ་མི་མངའ་བར། །འཇུག་པའི་རྟེན་ལ་རིགས་ཤེས་བྱ། །ཞེས་དང༌། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །རྟེན་པའི་ཆོས་ཀྱི་
བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་སོ། །ལྔ་པ་བསྒྲུབ་པའི་དམིགས་པ་བཅུ་གཅིག་ནི། དམིགས་པ་ཆོས་རྣམས་ཐམས་ཅད་དེ། །དེ་ཡངདགེ་ལ་སོགས་པ་ཡིན །འཇིག་རྟེན་པ་ཡི་རྟོགས་པ་དང༌།།གང་
དག་འཇིག་རྟེན་འདས་འདོད་དང༌། །ཟག་བཅས་ཟག་པ་མེད་ཆོས་དང༌། །གང་དག་འདུས་བྱས་འདུས་མ་བྱས། །སློབ་མ་ཐུན་མོང་ཆོས་རྣམས་དང༌། །གང་དག་ཐུབ་པའི་ཐུན་མོང་མིན། །ཞེས་སོ། །དྲུག་པ་བསྒྲུབ་པའི་

།ཆེད་དུ་བྱ་བ་ནི། སེམས་ཅན་ཀུན་མཆོག་ཉིད་སེམས་དང༌། །སྤོང་དང་རྟོགས་དང་གསུམ་པོ་ལ། །ཆེན་པོ་གསུམ་གྱི་རང་འབྱུང་གི །ཆེད་དུ་བྱ་བ་འདི་ཤེས་བྱ། །ཞེས་སོ། །བདུན་པ་
བསྒྲུབ་པའི་ངོ་བོ་ལ་དྲུག་སྟེ། གོ་ཆ་བརྩོན་འགྲུས་ཀྱི་བསྒྲུབ་པ་དང༌། འཇུག་པ་རྣམ་པ་དགུ་དང༌། ཚོགས་བཅུ་བདུན་བསྒྲུབ་པ་དང༌། བྱེ་བྲག་དུ་སའི་ཚོགས་དང༌། གཉེན་པོ་རྣམ་པ་བརྒྱད་ཀྱི་ཚོགས་དང༌། ངེས་འབྱུང་
சு བསྒྲུབ་པ་བརྒྱད་དོ། །དང་པོ་གོ་ཆ་བརྩོན་འགྲུས་ཀྱི་བསྒྲུབ་པ་ནི། །དེ་དག་སོ་སོར་སྦྱིན་ལ་སོགས། །རྣམ་པ་དྲུག་ཏུ་བསྡུས་པ་ཡིས། །གོ་ཆའི་བསྒྲུབ་པ་གང་ཡིན་དེ། །དྲུག་ཚན་དྲུག་གི་ཇི་བཞིན་བཤད། །ཅེས་སོ། །གཉིས་
པ་འཇུག་པ་རྣམ་པ་དགུ་ནི། །བསམ་གཏན་གཟུགས་མེད་སྦྱིན་སོགས་དང༌། །ལམ་དང་བྱམས་ལ་སོགས་པ་དང༌། །དམིགས་པ་མེད་དང་ལྡན་པ་དང༌། །འཁོར་གསུམ་རྣམ་པར་དག་པ་དང༌། །ཆེད་དུ་བྱ་དང་མངོན་ཤེས་
{LJ\
༣
དྲུག །རྣམ་ཀུན་མཁྱེན་པའི་ཚུལ་ལ་ནི། །འཇུག་པའི་སྒྲུབ་པ་ཐེག་ཆེན་ལ། །འཛེག་པ་ཡིན་པར་ཤེས་པར་བྱ། །ཞེས་སོ། །གསུམ་པ་ཚོགས་བསྒྲུབ་བཅུ་བདུན་ནི། །བརྩེ་དངསྦྱིན་ལ་སོགས་པ་དྲུག །ཞི་གནས་ལྷག་མཐོང་
བཅས་པ་དང༌། །ཟུང་དུ་འབྲེལ་པའི་ལམ་གང་དང༌། །ཐབས་ལ་མཁས་པ་གང་ཡིན་དང༌། །ཡེ་ཤེས་དང་ནི་བསོད་ནམས་དང༌། །ལམ་དང་གཟུངས་དང་ས་བཅུ་དང༌། །གཉེན་པོ་ཚོགས་ཀྱི་སྒྲུབ་པ་ཡི། །རིམ་པ་ཡིན་པར་

ཤེས་པར་བྱ། །ཞེས་སོ། །བཞི་པ་སའི་ཚོགས་བྱེ་བྲག་དུ་བཤད་པ་ལ་བཅུ་སྟེ། །ས་དང་པོའི་ཡོངས་སུ་སྦྱང་བ་བཅུ་དང༌། གཉིས་པའི་བརྒྱད་དང༌། གསུམ་པའི་ལྔ་དང༌། བཞི་པའི་བཅུ་དང༌། ལྔ་པའི་བཅུ་དང༌། དྲུག་པའི་
བཅུ་གཉིས་དང༌། བདུན་པའི་ཉི་ཤུ་སྤང་བ་དང༌། སྦྱང་བ་དང༌། བརྒྱད་པའི་བརྒྱད་དང༌། དགུ་པའི་བཅུ་གཉིས་དང་བཅུ་པ་བསྟན་པའོ།།དང་པོ་ས་དང་པོའི་ཡོངས་སྦྱོང་བཅུ་ནི། ཡོངས་སུ་སྦྱོང་བ་རྣམ་བཅུ་ཡིས། །ས་ནི་
དང་པོ་འཐོབ་འགྱུར་ཏེ། །བསམ་དང་ཕན་པའི་དངོས་ཉིད་དང༌། །སེམས་ཅན་རྣམས་ལ་སེམས་མཉམ་ཉིད། །གཏོང་དང་བཤེས་གཉེན་སྟེན་པ་དང༌། །དམ་ཆོས་དམིགས་ལ་ཚོལ་བ་དང༌། །རྟག་ཏུ་ངེས་འབྱུང་སེམས་ཉིད་
དང་། །སངས་རྒྱས་སྐུར་འདོད་དགའ་བ་དང༌། །ཆོས་སྟོན་པ་དང་བདེན་པ་ཡི། །ཚིག་ནི་བཅུ་པ་ཡིན་པར་འདོད། །འདི་དག་རང་བཞིན་མི་དམིགས་པས། །ཡོངས་སུ་སྦྱོང་བར་ཤེས་པར་བྱ། །ཞེས་སོ། །གཉིས་པའི་བརྒྱད་
ནི༑ ཚུལ་ཁྲིམས་བྱས་པ་གཟོ་དངབཟོད། །རབ་ཏུ་དགའ་དང་སྙིང་བརྩེ་ཆེ། །བཀུར་སྟི་བླ་མ་ལ་གུས་ཉན། །བརྒྱད་པ་སྦྱིན་ལ་སོགས་ལ་བརྩོན། །ཞེས་སོ། །གསུམ་པའི་ལྔ་ནི། ཐོས་པས་མི་ངོམས་ཉིད་དང་ནི། །ཟང་ཟིང་
མེད་པར་ཆོས་སྦྱིན་དང༌། །སངས་རྒྱས་ཞིང་ཀུན་སྦྱོང་བ་དང༌། །འཁོར་བ་ཡོངས་སུ་མི་སྐྱོ་དང༌། །ངོ་ཚ་ཁྲེལ་ཡོད་ཅེས་བྱ་བ། །རློམ་མེད་བདག་ཉིད་དེ་རྣམས་ལྔ། །ཞེས་སོ། །བཞི་པའི་བཅུ་ནི། ནགས་གནས་འདོད་ཆུང་

།ཆོག་ཤེས་དང༌།།སྦྱངས་པ་ཡང་དག་སྡོམ་སྟེན་དང༌། །བསླབ་པ་ཡོངས་སུ་མི་གཏོང་དང༌། །འདོད་པ་རྣམས་ལ་སྨོད་པ་དང༌། །མྱ་ངན་འདས་དང་བདོག་ཀུན་གཏོང༌། །མི་ཞུམ་པ་དང་ལྟ་
བ་མེད། །ཅེས་སོ། །ལྔ་པའི་བཅུ་ནི། འདྲིས་དང་ཁྱིམ་ལ་འཁྲེན་པ་དང༌། །འདུལ་འཛིར་གྱུར་པའི་གནས་དང་ནི། །བདག་བསྟོད་གཞན་ལ་བརྙས་པ་དང༌། །མི་དགེའི་ལས་ཀྱི་ལམ་བཅུ་དང་།།རློམ་པས་ཁེངས་དང་ཕྱིན་ཅི་
མ ལོག །བློ་ངན་དང་ནི་ཉོན་མོངས་བཟོད། བཅུ་པོ་འདི་ནི་རྣམ་སྤངས་ན། །ས་ལྔ་པ་ནི་ཡང་དག་འཐོབ། །ཅེས་སོ། །དྲུག་པའི་བཅུ་གཉིས་ནི། སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་ཤེས་རབ་རབ་
རྫོགས་པས། །སློབ་མ་དང་ནི་བསེ་རུ་ལ། །དགའ་དང་སྐྲག་པའི་སེམས་སྤངས་པ། །བསླངས་ན་མི་ཞུམ་བདོག་པ་ཀུན། །བཏང་ཡང་མི་དགའ་མེད་པ་དང༌། །དབུལ་ཡང་སློང་བ་མི་སྤོང་བའི། །ས་ནི་དྲུག་པ་ཡང་དག་
འཐོབ། །ཅེས་སོ། །བདུན་པའི་སྤང་བྱ་ཉི་ཤུ་ནི། བདག་དང་སེམས་ཅན་འཛིན་པ་དང༌། །སྲོག་དང་གང་ཟག་ཆད་རྟག་དང༌། །མཚན་མ་རྒྱུ་དང་ཕུང་པོ་དང༌། ཁམས་དང་སྐྱེ་མཆེད་དག་དང་ནི། ཁམས་གསུམ་པོ་ལ་གནས་
དང་ཆགས། །སེམས་ནི་ཀུན་ཏུ་ཞུམ་པ་དང༌། །དཀོན་མཆོག་གསུམ་དང་ཚུལ་ཁྲིམས་ལ། །དེར་ལྟ་བ་ཡི་མངོན་ཞེན་དང༌། །སྟོང་པ་ཉིད་ལ་རྩོད་པ་དང༌། །དེ་དང་འགལ་བའི་ཉེས་པ་ནི། ཉི་ཤུ་གང་ལ་རྣམ་ཆད་པ། །དེ་

ཡིས་ས་ནི་བདུན་པ་འཐོབ། །ཅེས་སོ། །སྦྱོང་བ་ཉི་ཤུ་ནི། རྣམ་ཐར་སྒོ་གསུམ་ཤེས་པ་དང༌། འཁོར་གསུམ་རྣམ་པར་དག་ཉིད་དང༌། །སྙིང་རྗེ་དང་ནི་རློམ་མེད་དང༌། །ཆོས་མཉམ་ཉིད་དང་ཚུལ་གཅིག་ཤེས། །མི་སྐྱེ་བ་དང་
བཟོད་ཤེས་དང༌། །ཆོས་རྣམས་རྣམ་པ་གཅིག་ཏུ་སྟོན། །རྟོག་པ་ཀུན་ཏུ་འཇོམས་པ་དང༌། །འདུ་ཤེས་ལྟ་དང་ཉོན་མོངས་སྤོང༌། །ཞི་གནས་ངེས་པར་སེམས་པ་དང༌། །ལྷག་མཐོང་ལ་ནི་མཁས་པ་དང༌།།སེམས་དུལ་བ་དང་
ཐམས་ཅད་ལ། །ཐོགས་པ་མེད་པའི་ཡེ་ཤེས་དང༌། །ཆགས་པའི་ས་མིན་གར་འདོད་པར། །ཞིང་གཞན་དུ་ནི་མཉམ་འགྲོ་དང༌། །ཀུན་ཏུ་བདག་གི་ངོ་བོ་ནི། །སྟོན་པ་ཉིད་དང་ཉི་ཤུའོ། ཞེས་སོ། བརྒྱད་པའི་བརྒྱད་ནི།
_06
སེམས་ཅན་ཀུན་ཡིད་ཤེས་པ་དང༌། །མངོན་པར་ཤེས་པས་རྩེ་བ་དང༌། །སངས་རྒྱས་ཞིང་བཟང་སྒྲུབ་པ་དང༌། །ཡོངས་སུ་བརྟག་ཕྱིར་སངས་རྒྱས་བསྟེན། དབང་པོ་ཤེས་དང་རྒྱལ་བ་ཡི །ཞིང་སྦྱོང་སྒྱུ་མ་ལྟར་གནས་£
དང༌། །བསམ་བཞིན་སྲིད་པ་ལེན་པ་དང༌། །ལས་ནི་རྣམ་པ་འདི་བརྒྱད་བཤད། །ཅེས་སོ །དགུ་པའི་བཅུ་གཉིས་ནི། །སྨོན་ལམ་དག་ནི་མཐའ་ཡས་དང༌། །ལྷ་ལ་སོགས་པའི་སྐད་ཤེས་དང༌། །སྤོབས་པ་ཆུ་བོ་ལྟ་བུ་་
དང༌། །མངའ་དུ་འཇུག་པ་མཆོག་དང་ནི། །རིགས་དང་རུས་དང་ཆོ་འབྲང་དང༌། །འཁོར་དང་སྐྱེ་བ་དག་དང་ནི། །ངེས་འབྱུང་བྱང་ཆུབ་ཤིང་རྣམས་དང༌། །ཡོན་ཏན་ཕུན་སུམ་ཚོགས་པ་ཡིན། །ས་བཅུ་པ་བསྟན་པ་ནི། ས་

།དགུ་འདས་ནས་ཡེ་ཤེས་ནི། །གང་གིས་སངས་རྒྱས་སར་གནས་པ། །དེ་ནི་བྱང་ཆུབ་སེམས་དཔའི་ས། །བཅུ་པ་ཡིན་པར་ཤེས་པར་བྱ། །ཞེས་སོ། །ལྔ་པ་གཉེན་པོའི་ཚོགས་ནི། མཐོང་
དང་གོམས་པའི་ལམ་དག་ལ། །གཟུང་དང་འཛིན་པའི་རྣམ་རྟོག་རྣམས། །ཉེ་བར་ཞི་བར་བྱ་བའི་ཕྱིར། །གཉེན་པོ་རྣམ་པ་བརྒྱད་ཅེས་བྱ། །ཞེས་སོ། །དྲུག་པ་ངེས་འབྱུང་སྒྲུབ་པ་ནི། །ཆེད་དུ་བྱ་དང་མཉམ་ཉིད་་་དང༌།
སེམས་ཅན་དོན་དང་འབད་མེད་དང༌། །མཐའ་ལས་འདས་པར་ངེས་འབྱུང་དང༌། །ཐོབ་པའི་མཚན་ཉིད་ངེས་འབྱུང་དང༌། །རྣམ་པ་ཐམས་ཅད་མཁྱེན་ཉིད་དང། ལམ་གྱི་ཡུལ་ཅན་ངེས་འབྱུང་སྟེ། །རྣམ་པ་བརྒྱད་ཀྱི་བདག་
ཉིད་འདི། །ངེས་འབྱུང་བསྒྲུབ་པ་ཡིན་ཤེས་བྱ། །ཞེས་སོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས། སྐབས་དང་པོའོ།། །།གཉིས་པ་ལམ་གྱི་གཞི་ལམ་
ཤེས་ལ་གཉིས། ལམ་ཤེས་སྐྱེ་བའི་ཡན་ལག་དང༌། དངོས་སོ། །དང་པོ་ལམ་ཤེས་སྐྱེ་བའི་ཡན་ལག་ནི། ལྷ་རྣམས་རུང་བར་བྱ་བའི་ཕྱིར། །འོད་ཀྱིས་མོག་མོག་པོར་མཛད་དང༌། །ཡུལ་ངེས་པ་དང༌ཁྱབ་པ་དང༌། །རང་
བཞིན་དང་ནི་དེ་ཡི་ལས། །ཞེས་སོ། །གཉིས་པ་ལམ་ཤེས་དངོས་ལ་གསུམ། ཉས་ཐོས་དང༌། རང་རྒྱལ་དང༌། བྱང་ཆུབ་སེམས་དཔའོ། །དང་པོ་ཉན་ཐོས་ཀྱི་ལམ་ལ་ལྔ། ལམ་གྱི་རང་བཞིན། དྲོད། རྩེ་མོ། བཟོད་པ།

ཆོས་མཆོག་གོ །དང་པོ་ལམ་གྱི་རང་བཞིན་ནི། ལམ་ཤེས་ཉིད་ཀྱི་ཚུལ་ལ་ནི། །འཕགས་པའི་བདེན་པ་བཞི་དག་གི །རྣམ་པ་མི་དམིགས་སྒོ་ནས་ནི། །ཉན་ཐོས་ལམ་འདི་ཤེས་པར་བྱ། །ཞེས་སོ། །གཉིས་པ་དྲོད་ནི།
འཕགས་པ་ཉན་ཐོས་ལམ་ལ་ནི། །གཟུགས་ལ་སོགས་པ་སྟོང་པའི་ཕྱིར། །སྟོང་པ་ཉིད་རྣམས་དབྱེར་མེད་པས། དྲོ་བ། །ཞེས་སོ། གསུམ་པ་རྩེ་མོ་ནི། དེ་དག་མི་དམིགས་པས། །རྩེ་མོར་གྱུར་པ་དག་ཏུ་འདོད། །ཅེས་སོ།
བཞི་པ་བཟོད་པ་ནི། དེ་ལ་རྟག་ལ་སོགས་ཚུལ་གྱིས། གནས་པ་བཀག་པས་བཟོད་པ་རྣམས། །ཞེས་སོ། །ལྔ་པ་ཆོས་མཆོག་ནི། ས་བཅུ་དག་ལས་བརྩམས་ནས་ནི། །མི་གནས་རྒྱས་པར་བསྟན་པ་ཡིས། །ཆོས་ཀྱི་མཆོག་ཏུ་
འགྱུར་བཤད་དེ། །ཅི་ཕྱིར་ཞེ་ན་སངས་རྒྱས་ཀྱིས། །མཁྱེན་ནས་ཆོས་རྣམས་མ་གཟིགས་ཕྱིར། །ཞེས་སོ། །རང་རྒྱལ་ལ་བཞི། ཉན་ཐོས་དང་ཁྱད་པར། སྒྲ་མེད་པར་ཆོས་སྟོན་ཚུལ། ལམ་གྱི་ངོ་བོ། སྦྱོར་ལམ་ངེས་འབྱེད་
བསྟན་པའོ། །དང་པོ་ཉན་ཐོས་དང་ཁྱད་པར་བསྟན་པ་ནི། རང་བྱུང་བདག་ཉིད་རྟོགས་པའི་ཕྱིར། །གཞན་གྱིས་བསྟན་ཡང་མི་དགོས་ལ། །བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད། །ཅེས་སོ། གཉིས་
པ་སྒྲ་མེད་པར་ཆོས་སྟོན་ཚུལ་ནི། གང་གང་དོན་ནི་གང་གང་ལ། །ཇི་ལྟ་ཇི་ལྟར་ཉན་འདོད་པ། །དེ་དེ་ལ་དོན་དེ་དང་དེ། །སྒྲ་མེད་ཀྱང་དེ་དེ་ལྟར་སྣང༌། །ཞེས་སོ། །གསུམ་པ་ལམ་གྱི་ངོ་བོ་ནི། གཟུང་དོན་རྟོག་པ་སྤོང་ཕྱིར་

།དང༌། །འཛིན་པ་མི་སྤོང་ཕྱིར་དང་ནི། །རྟེན་གྱིས་བསེ་རུ་ལྟ་བུའི་ལམ། །ཡང་དག་བསྡུས་པར་ཤེས་པར་བྱ། །ཞེས་སོ། །བཞི་པ་སྦྱོར་ལམ་ངེས་འབྱེད་བསྟན་པ་ནི། བཏགས་པའི་ཆོས་ཉིད་
མི་འགལ་བར། །སྟོན་པའི་རྣམ་པ་དྲོར་གྱུར་པ། །རྩེ་མོར་གྱུར་པ་གཟུགས་ལ་སོགས། །འགྲིབ་པ་མེད་ལས་སོགས་པས་ཕྱེ། །ནང་སྟོང་ཉིད་ལ་སོགས་པ་ཡིས། །གཟུགས་སོགས་མི་འཛིན་ཕྱིར་བཟོད་པ། །གཟུགས་
મ སོགས་སྐྱེ་བ་མེད་སོགས་ཀྱི། །རྣམ་པ་ཅན་ནི་ཆོས་ཀྱི་མཆོག །ཅེས་སོ། །གསུམ་པ་བྱང་ཆུབ་སེམས་དཔའི་ལམ་ལ་གཉིས། མཐོང་ལམ་ཁྱད་པར་ཅན་དང༌། བསྒོམ་ལམ་མོ། དང་པོ་མཐོང་ལམ་ལ་གཉིས། མདོར་བསྟན་
པ་དང༌། །རྒྱས་པར་བཤད་པའོ། །དང་པོ་མདོར་བསྟན་ནི། བདེན་དང་བདེན་ལ་བཟོད་པ་དང༌། །ཤེས་པའི་སྐད་ཅིག་རྣམ་བཞི་ཡིས། །ལམ་ཤེས་ཉིད་ལ་མཐོང་བའི་ལམ། །ཕན་ཡོན་བཅས་པ་འདི་བཤད་དོ། །ཞེས་སོ།
གཉིས་པ་རྒྱས་བཤད་ནི། དེ་བཞིན་ཉིད་དང་སངས་རྒྱས་དག །ཕན་ཚུན་རྟེན་པ་རྟེན་མེད་ཕྱིར། །རྣམ་གྲངས་ཁས་མི་ལེན་པ་དང༌། །ཆེན་པོ་ཚད་མ་མེད་བཅས་དང༌། །ཚད་མེད་པ་དང་མཐའ་མེད་དང༌། །དེར་གནས་
གཟུགས་ལ་སོགས་པ་ལ། །སངས་རྒྱས་ཉིད་དུ་ངེས་འཛིན་དང༌། །བླང་མེད་དོར་བ་མེད་སོགས་དང༌། །བྱམས་ལ་སོགས་དང་སྟོང་ཉིད་དང༌། །སངས་རྒྱས་ཉིད་ནི་འཐོབ་པ་དང༌། །རྣམ་པར་བྱང་ཀུན་ཡོངས་བསྡུས་དང༌།

ཉམ་ང་བ་དང་ནད་ཀུན་སེལ། །མྱ་ངན་འདས་འཛིན་ཞི་ཉིད་དང༌། །སངས་རྒྱས་རྣམས་ཀྱིས་བསྲུང་ལ་སོགས། སྲོག་མི་གཅོད་པ་ལ་སོགས་པ། །རྣམ་པ་ཀུན་མཁྱེན་ཚུལ་ལ་ནི། བདག་ཉིད་གནས་ཏེ་སེམས་ཅན་དག
འགོད་དང་སྦྱིན་པ་ལ་སོགས་པ། །རྫོགས་པའི་བྱང་ཆུབ་ཏུ་བསྔོ་བ། །ལམ་ཤེས་ཉིད་ཀྱི་སྐད་ཅིག་མ། །ཞེས་སོ། །གཉིས་པ་བསྒོམ་ལམ་ལ་གཉིས། བསྒོམ་ལམ་གྱི་བྱེད་པ་དང༌། བྱེད་པ་ཅན་གྱི་བསྒོམ་ལམ་མོ། དང་པོ་
བསྒོམ་ལམ་གྱི་བྱེད་པ་ནི། ཀུན་ནས་ཞི་དང་ཐམས་ཅད་ལ། །བདུད་དང་ཉོན་མོངས་ལས་རྒྱལ་དང༌། །གནོད་པས་རྫི་བ་མེད་ཉིད་དང༌། །བྱང་ཆུབ་དང་ནི་རྟེན་མཆོད་ཉིད། །ཅེས་སོ། །གཉིས་པ་བྱེད་པ་ཅན་གྱི་བསྒོམ་
ལམ་ལ་གཉིས། ཟག་བཅས་དང་ཟག་མེད་དོ། །དང་པོ་ཟག་བཅས་བསྒོམ་ལམ་ལ་བཞི་སྟེ། མོས་པ་བསྒོམ་པ་དང་དེ་ལ་བསྟོད་བཀུར་བསྔགས་པ་དང། བསྔོ་བ་དང་། ཡིད་རང་བའོ། །དང་པོ་མོས་པ་བསྒོམ་པ་ནི། མོས་
པ་རང་གི་དོན་དང་ནི། །རང་གཞན་དོན་དང་གཞན་དོན་དང༌།།རྣམ་གསུམ་ཤེས་བྱ་དེ་ཡང་ནི། །ཆུང་དང་འབྲིང་དང་ཆེན་པོ་སྟེ། །སོ་སོར་རྣམ་པ་གསུམ་དུ་འདོད། །ཆུང་ངུའི་ཆུང་སོགས་དབྱེ་བ་ཡིས། །དེ་ཡང་རྣམ་གསུམ་
དེ་ལྟར་ན། །རྣམ་པ་ཉི་ཤུ་བདུན་དུ་འདོད། །ཅེས་སོ། །གཉིས་པ་དེ་ལ་བསྟོད་བཀུར་བསྔགས་པ་ནི། ཤེས་རབ་ཕ་རོལ་ཕྱིན་པ་ལ། །མོས་པའི་གནས་སྐབས་རྣམས་ལ་ནི། །དགུ་ཚན་གསུམ་གྱིས་བསྟོད་པ་དང༌། །བཀུར་

།བ་དང་ནི་བསྔགས་པར་འདོད། །ཅེས་སོ། །གསུམ་པ་བསྔོ་བ་ལ་དྲུག ངོ་བོ་དང༌། རྣམ་པ་དང་། མཚན་ཉིད་དང༌། ཐབས་དང་འབྲེལ་བ་དང་། མི་མཐུན་སོགས་སྤང་བ་དང་། དབྱེ་བ་ཕན་
ཡོན་དང་བཅས་པའོ། །དང་པོ་ངོ་བོ་ནི། ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ། །ཞེས་སོ། །གཉིས་པ་རྣམ་པ་ནི། དེ་ནི་དམིགས་མེད་རྣམ་པ་ཅན། །ཞེས་སོ། གསུམ་པ་མཚན་ཉིད་ནི། ཕྱིན་ཅི་མ་
அ ལོག་མཚན་ཉིད་དོ། །ཞེས་སོ། བ།ཞི་པ་ཐབས་དང་འབྲེལ་པ་ནི། དབེན་དང་སངས་རྒྱས་བསོད་ནམས་ཚོགས། །རང་བཞིན་དྲན་པའི་སྤྱོད་ཡུལ་ཅན། །ཐབས་བཅས་མཚན་མ་མེད་པ་དང༌། །སངས་རྒྱས་རྗེས་སུ་ཡིད་རང་
6
དང༌། ཞེས་སོ། །ལྔ་པ་མི་མཐུན་ཕྱོགས་སྤང་བ་ནི། ཁམས་གསུམ་གཏོགས་པ་མ་ཡིན་དང༌། །ཞེས་སོ། །དྲུག་པ་དབྱེ་བ་ཕན་ཡོན་དང་བཅས་པ་ནི། ཆུང་དང་འབྲིང་དང་ཆེན་པོ་ཡི། །བསྔོ་བ་གཞན་ནི་རྣམ་གསུམ་པོ།
བསོད་ནམས་ཆེ་འབྱུང་བདག་ཉིད་དོ། །ཞེས་སོ། །བཞི་པ་རྗེས་སུ་ཡིད་རང་བ་ནི། ཐབས་དང་མི་དམིགས་པ་དག་གིས། །དགེ་བའི་རྩ་ལ་ཡིད་རང་བ། །རྗེས་སུ་ཡིད་རང་ཡིད་བྱེད་པ། །བསྒོམ་པ་ཡིན་པར་འདིར་བརྗོད་་
དོ༑ །ཞེས་སོ། །གཉིས་པ་ཟག་མེད་བསྒོམ་ལམ་ལ་གསུམ། བསྒོམ་ལམ་དངོས་བསྒྲུབ་པ། དེ་ལ་མོས་མི་མོས་ཀྱི་རྒྱུ། རྣམ་དག་གོ །དང་པོ་སྒོམ་ལམ་དངོས་བསྒྲུབ་པ་ནི། དེ་ཡི་ངོ་བོ་ཉིད་མཆོག་ཉིད། །ཀུན་ལ་མངོན་པར་

འདུ་མི་བྱེད། །ཆོས་རྣམས་དམིགས་སུ་མེད་པར་ནི། །གཏོད་པར་བྱེད་པ་དོན་ཆེན་ཉིད། །ཅེས་སོ། །གཉིས་པ་དེ་ལ་མོས་མི་མོས་ཀྱི་རྒྱུ་ནི། སངས་རྒྱས་བསྟེན་དང་སྦྱིན་སོགས་དང༌། །ཐབས་ལ་མཁས་པ་གང་ཡིན་པ།
འདི་འལ་མོས་པའི་རྒྱུ་དག་ཡིན། །ཆོས་ཀྱིས་ཕོངས་པའི་རྒྱུ་དག་ནི། །བདུད་ཀྱི་ཐིབས་ཀྱིས་ནོན་པ་དང༌། །ཟབ་མོའི་ཆོས་ལ་མ་མོས་དང༌། །ཕུང་པོ་ལ་སོགས་མངོན་ཞེན་དང༌། །སྡིག་པའི་གྲོགས་པོས་ཡོངས་ཟིན་པའོ།
ཞེས་སོ། །གསུམ་པ་རྣམ་དག་ལ་བཞི་སྟེ། རྣམ་དག་སྤྱིར་བསྟན། ཁྱད་པར་བསྟན་པ། ཐེག་དམན་གྱི་ཤིན་ཏུ་དག་པ་དང༌། ཐེག་ཆེན་གྱི་ཤིན་ཏུ་དག་པའོ། དང་པོ་རྣམ་དག་སྤྱིར་བསྟན་པ་ནི། འབྲས་བུ་དག་པ་གཟུགས་ལ་
སོགས། །དག་པ་ཉིད་དེ་གང་གི་ཕྱིར། དེ་གཉིས་ཐ་དད་མ་ཡིན་ཞིང༌། །གཅད་དུ་མེད་པས་དག་པར་བརྗོད། །ཅེས་སོ། །གཉིས་པ་ཁྱད་པར་བསྟན་པ་ནི། ཉོན་མོངས་ཤེས་བྱ་ལམ་གསུམ་གྱི། ཉམས་ཕྱིར་སློབ་མ་བསེ་རུ་
དང༌། །རྒྱལ་སྲས་རྣམས་ཀྱི་དག་པ་སྟེ། །སངས་རྒྱས་རྣམ་ཀུན་ཤིན་ཏུ་བ། །ཞེས་སོ། །གསུམ་པ་ཐེག་དམན་གྱི་དག་པ་ནི། ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས་དྲི་མ་ཡི། །གཉེན་པོ་ཆུང་ངུའི་ཆུང་ངུ་ལ། །སོགས་
པའི་ལམ་ནི་དག་པ་ཡིན། །ཅེས་སོ། །བཞི་པ་ཐེག་ཆེན་གྱི་ཤིན་ཏུ་དག་པ་ནི། དེ་ལ་ཀླན་ཀ་སྤངས་པ་ཡིས། །ལམ་ནི་འཇལ་དང་གཞལ་བྱ་དག །མཉམ་པ་ཉིད་ཀྱིས་ཁམས་གསུམ་གྱི །གཉེན་པོ་ཉིད་དུ་འདོད་པ་ཡིན།

༄༅། །ཞེས་སྐབས་གཉིས་པའོ།། །།གསུམ་པ་ལམ་གྱི་ཡན་ལག་གོལ་ས་དང་བཅས་པ་གཞི་ཤེས་ལ་གཉིས་ཏེ། དངོས་དང༌། མཁྱེན་པ་གསུམ་གྱི་བསྡུ་བའོ། །དང་པོ་དངོས་ལ་གསུམ་སྟེ།
གཞི་ཤེས་ཀྱི་རང་བཞིན་སྦྱོར་བ། མཐོང་ལམ་མོ། །དང་པོ་གཞི་ཤེས་ཀྱི་རང་བཞིན་ལ་བཞི་སྟེ། ངོ་བོ་མཐའ་གཉིས་ལ་མི་གནས་པ། མཚན་མར་འཛིན་ན་རིང་བ། ཐབས་མཁས་པ་ཉེ་བ། བྱེད་པ་མི་མཐུན་ཕྱོགས་དང་
མཉེན་པོའོ། །དང་པོ་ངོ་བོ་མཐའ་གཉིས་ལ་མི་གནས་པ་ནི། ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །དུས་རྣམས་མཉམ་པ་ཉིད་ཤེས་ཕྱིར། ཤེས་རབ་ཕ་རོལ་ཕྱིན་པར་འདོད། །ཅེས་སོ། །གཉིས་པ་
6
མཚན་མར་འཛིན་ན་རིང་བ་ནི། དེ་ནི་མཚན་མར་དམིགས་སྒོ་ནས། །ཐབས་མ་ཡིན་པ་རིང་བ་སྟེ། །གསུམ་པ་ཐབས་མཁས་པ་ཉེ་བ་ནི། དེ་ནི་ཐབས་ལ་མཁས་པ་ཡིས། ཡང་དག་ཉེ་བ་ཉིད་དུ་བཤད། །ཅེས་སོ། །བཞི་པ་
བྱེད་པ་མི་མཐུན་ཕྱོགས་དང་གཉེན་པོ་ལ་བདུན། གཞི་ལམ་མཚན་འཛིན་སྤང་བྱ་དང༌། དེའི་གཉེན་པོ་དང། འབྲས་བུ་ལ་མཚན་འཛིན་སྤང་བྱར་བཤད་པ། །གཉེན་པོ་ཟབ་པའི་ཚུལ། བསམ་གྱིས་མི་ཁྱབ་པ། འཇུག་བསྡུ་
བའོ། དང་པོ་གཞི་ལམ་མཚན་འཛིན་སྤང་བྱར་བསྟན་པ་ནི། གཟུགས་སོགས་ཕུང་པོ་སྟོང་ཉིད་དང༌། །དུས་གསུམ་གཏོགས་པའི་ཆོས་རྣམས་དང༌། །སྦྱིན་སོགས་བྱང་ཆུབ་ཕྱོགས་རྣམས་ལ། །སྤྱོད་པའི་འདུ་ཤེས་མི་མཐུན་

ཕྱོགས། ཞེས་སོ། །གཉིས་པ་དེའི་གཉེན་པོ་ནི། སྦྱིན་ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་པ་། །དེ་ནི་ཆགས་པའི་མཐའ་འགོག་པས། །རྒྱལ་ལ་སོགས་ལ་ཆགས་པ་ཕྲ།།ཞེས་སོ། །གསུམ་པ་འབྲས་
པུ་ལ་མཚན་འཛིན་སྤང་བྱར་བཤད་པ་ནི། ཆོས་ཀྱི་ལམ་ནི་རང་བཞིན་གྱིས། །དབེན་པའི་ཕྱིར་ན་དེ་ཟབ་ཉིད། །ཅེས་སོ། །བཞི་པ་གཉེན་པོ་ནི། ཆོས་རྣམས་རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་ཡིན།
ཅེས་སོ། །ལྔ་པ་ཟབ་པའི་ཚུལ་ནི། མཐོང་བ་ལ་སོགས་བཀག་པ་ཡིས། །དེ་ནི་རྟོགས་པར་དཀའ་བར་བཤད། །ཅེས་སོ། །དྲུག་པ་བསམ་གྱིས་མི་ཁྱབ་པ་ནི། །གཟུགས་ལ་སོགས་པར་མི་ཤེས་ཕྱིར། །དེ་ནི་བསམ་མི་ཁྱབ་
86
£པར་འདོད། །ཅེས་སོ། བདུན་པ་འཇུག་བསྡུ་བ་ནི། དེ་ལྟར་ཀུན་ཤེས་ཉིད་ལུགས་ལ། །མི་མཐུན་གཉེན་པོའི་ཕྱོགས་དག་གི །རྣམ་པར་དབྱེ་བ་མ་ལུས་པ། །ཇི་སྐད་བཤད་པ་འདིར་ཤེས་བྱ། །ཅེས་སོ། སྦྱོར་བའི་ལམ་ལ་
གཉིས་ཏེ། རང་བཞིན་དང་གེགས་སེལ་བ་དང༌། མཉམ་པ་ཉིད་བསྒོམ་པའོ། །དང་པོ་རང་བཞིན་ནི། གཟུགས་སོགས་དེ་མི་རྟག་སོགས་དང༌། དེ་མ་རྫོགས་དང༌རབ་རྫོགས་དང༌། དེ་ལ་ཆགས་པ་མེད་ཉིད་ལ། །སྤྱོད་ཡ་
བཀག་པའི་སྦྱོར་བ་དང༌། །མི་འགྱུར་བྱེད་པོ་མེད་ཉིད་དང༌། །བྱ་དཀའ་རྣམ་གསུམ༌སྦྱོར༌་བ་དང༌། །སྐལ་བ་ཇི༌བཞིན་འབྲས་ཐོབ་པས། །འབྲས་ཡོད་འདོད་པ་ཉིད་དང་ནི། །གཞན་ལ་རག་ལས་མེད་གང་དང༌།

༄༅། །སྣང་བ་རྣམ་བདུན་ཤེས་བྱེད་དོ། །ཞེས་སོ། །གཉིས་པ་མཉམ་པ་ཉིད་བསྒོམ་པ་ནི། གཟུགས་ལ་སོགས་ལ་རློམ་མེད་པ། །རྣམ་བཞི་དེ་ཡི་མཉམ་པ་ཉིད། །ཅེས་སོ། །གསུམ་པ་མཐོང་
ལམ་ལ་གཉིས་སྟེ། ཡེ་ཤེས་སྐད་ཅིག་མ་མདོར་བསྟན་དང༌། རྟོགས་པ་རྒྱས་པར་བཤད་པའོ། །དང་པོ་མདོར་བསྟན་ནི། སྡུག་བསྔལ་ལ་སོགས་བདེན་པ་ལ། །ཆོས་ཤེས་རྗེས་སུ་ཤེས་པ་དང༌། །བཟོད་ཤེས་སྐད་ཅིག་
བདག་ཉིད་འདི།།ཀུན་ཤེས་ཚུལ་ལ་མཐོང་བའི་ལམ། །ཅེས་སོ། །རྒྱས་པར་བཤད་པ་ནི། གཟུགས་རྟག་མ་ཡིན་མི་རྟག་མིན། །མཐའ་ལས་འདས་དང་རྣམ་དག་དང༌། །མ་སྐྱེས་མ་འགགས་ལ་སོགས་དང༌། །མཁའ་འདྲ་
ཆགས་པ་སྤུངས་བ་དང༌། །ཡོངས་སུ་འཛིན་ལས་གྲོལ་བ་དང༌། །ངོ་བོ་ཉིད་ཀྱིས་བརྗོད་མེད་དང༌། །གང་ཕྱིར་འདི་དོན་བརྗོད་པ་ཡིས། །གཞན་ལ་སྤྲིན་དུ་མེད་པ་དང༌། །དམིགས་པ་མེད་པར་བྱེད་པ་དང༌། །ཤིན་ཏུ་རྣམ་
དག་ནད་མི་འབྱུང༌། །ངན་སོང་ཆད་དང་འབྲས་བུ་ནི། །མངོན་དུ་བྱ་ལ་མི་རྟོག་ཉིད། །མཚན་མ་དག་དང་མ་འབྲེལ་དང༌། །དངོས་དང་མིང་དང་གཉིས་པོ་ལ། །ཤེས་པ་སྐྱེ་བ་མེད་པ་ནི། །ཀུན་ཤེས་ཉིད་ཀྱི་སྐད་ཅིག་མ།
ཞེས་སོ། །གཉིས་པ་མཁྱེན་པ་གསུམ་གྱི་བསྡུ་བ་ནི། དེ་ལྟར་འདི་དང་ཡང་འདི་དང༌། །ཡང་འདི་ཡིན་ཏེ་རྣམ་གསུམ་པོ། །འདི་ནི་གནས་སྐབས་གསུམ་པོ་དག །རྫོགས་པར་ཡོངས་སུ་པསྟན་པ་ཡིན། ཞེས་སོ། །སྐབས་

གསུམ་པའོ།། །།གཉིས་པ་ཐབས་སྦྱོར་བ་བཞི་ལ་གཉིས་ཏེ། དབང་དུ་བྱེད་པ་རྒྱུ་འབྲས་དང༌། བརྟན་པ་རྒྱུ་འབྲས་སོ། །དང་པོ་དབང་དུ་བྱེད་པ་རྒྱུ་འབྲས་ལ་གཉིས་ཏེ། དབང་དུ་བྱེད་པའི་རྒྱུ་རྣམ་ཀུན། དབང་གྱུར་
ཐོབ་པ་རྩེ་མོའི་སྦྱོར་བའོ། །དང་པོ་དབང་དུ་བྱེད་པའི་རྒྱུ་རྣམ་ཀུན་ལ་གཉིས་ཏེ། སྦྱོར་བ་སྤྱིར་བསྟན་པ་དང༌། ཁྱད་པར་ཅན་ནོ། །དང་པོ་སྦྱོར་བ་སྤྱིར་བསྟན་པ་ལ་བཞི། སྦྱོར་བའི་ཡུལ་རྣམ་པ། བསྒོམ་མཁན་གང་ཟག
སྦྱོར་བའི་རབ་དབྱེ། སྔོན་འགྲོའི་ཆོས་སོ། །དང་པོ་སྦྱོར་བའི་ཡུལ་རྣམ་པ་ལ་གཉིས། མདོར་བསྟན། རྒྱས་པར་བཤད་པའོ། །དང་པོ་མདོར་བསྟན་པ་ནི། གཞི་ཤེས་པ་ཡི་བྱེ་བྲག་རྣམས། །རྣམ་པ་ཞེས་བྱ་མཚན་ཉིད་དེ།
ཀུན་མཁྱེན་ཉིད་ནི་རྣམ་གསུམ་ཕྱིར། དེ་ནི་རྣམ་པ་གསུམ་དུ་འདོད། ཅེས་སོ། །གཉིས་པ་རྒྱས་པར་བཤད་པ་ལ་གསུམ། གཞི་ཤེས་མདོ་བཞིན་བདེན་བཞི་ལ་སྦྱར་བ་ཉི་ཤུ་རྩ་བདུན་དང༌། ལམ་ཤེས་ཀྱི་རྣམ་པ་སོ་དྲུག་
བསྟན་པ་དང༌། རྣམ་མཁྱེན་གྱི་རྣམ་པའོ། །དང་པོ་གཞི་ཤེས་མདོ་བཞིན་བདེན་བཞི་ལ་སྦྱར་བ་ཉི་ཤུ་རྩ་བདུན་ནི། མེད་པའི་རྣམ་པ་ནས་བཟུང་སྟེ། །མི་གཡོ་བ་ཡི་རྣམ་པའི་བར། །བདེན་པ་སོ་སོ་ལ་བཞི་དང༌། །ལམ་ལ་
དེ་ནི་བཅོ་ལྔར་བཤད། ཅེས་སོ། །གཉིས་པ་ལམ་ཤེས་ཀྱི་རྣམ་པ་སོ་དྲུག་ནི། རྒྱུ་དང་ལམ་དང་སྡུག་བསྔལ་དང༌། །འགོག་པ་ལ་ནི་གོ་རིམ་བཞིན། །དེ་དག་བརྒྱད་དང་བདུན་དང་ནི། །ལྔ་དང་བཅུ་དྲུག་ཅེས་བསྒྲགས་སོ།

།ཞེས་སོ། །གསུམ་པ། རྣམ་མཁྱེན་གྱི་རྣམ་པ་ནི། དྲན་པ་ཉེར་བཞག་ནས་བཟུང་སྟེ། སངས་རྒྱས་རྣམ་པའི་མཐར་ཐུག་རྣམས། །ལམ་གྱི་བདེན་པའི་རྗེས་མཐུན་པར། །ཀུན་མཁྱེན་གསུམ་
དུ་ཕྱེ་བས་ན། །སློབ་མ་བྱང་ཆུབ་སེམས་དཔའ་དང༌། །སངས་རྒྱས་རྣམ་ལ་རིམ་བཞིན་ཏེ། །སུམ་ཅུ་བདུན་དང་སུམ་བཅུ་བཞི། །སུམ་ཅུ་རྩ་དགུ་དག་ཏུ་བཞེད། །ཅེས་སོ། །གཉིས་ལ་བསྒོམ་མཁན་གང་ཟག་ནི། སངས་རྒྱས་
རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན། །དགེ་བའི་བཤེས་ཀྱི་མགོན་བཅས་པ། །འདི་མཉན་པ་ཡི་སྣོད་ཡིན་ནོ། །སངས་རྒྱས་བསྟེན་དང་ཀུན་འདྲི་དང༌། །སྦྱིན་དང་ཚུལ་ཁྲིམས་སོགས་སྤྱོད་པས། །ལེན་
དང་འཛིན་པ་ལ་སོགས་པའི། སྣོད་དུ་དམ་པ་རྣམས་བཞེད་དོ། །ཅེས་སོ། །གསུམ་པ་སྦྱོར་བའི་རབ་དབྱེ་ནི། གཟུགས་ལ་སོགས་ལ་མི་གནས་ཕྱིར། །དེ་ལ་སྦྱོར་བ་བཀག་པའི་ཕྱིར། །དེ་ཡི་དེ་བཞིན་ཉིད་ཟབ་ཕྱིར། །དེ་
རྣམས་གཏིང་དཔག་དཀའ་བའི་ཕྱིར། །དེ་དག་ཚད་ནི་མེད་ཕྱིར་དང༌། །ཚེགས་ཆེན་ཡུན་རིང་རྟོགས་པའི་ཕྱིར། །ལུང་བསྟན་ཕྱིར་མི་ལྡོག་ཉིད་དང༌། །ངེས་འབྱུང་བར་ཆད་མེད་བཅས་དང༌། །བྱང་ཆུབ་ཉེ་དང་མྱུར་བ་དང༌།
གཞན་དོན་འཕེལ་མེད་འགྲིབ་མེད་ཕྱིར། །ཆོས་དང་ཆོས་མིན་སོགས་མི་མཐོང༌། ། གཟུགས་སོགས་བསམ་མི་ཁྱབ་མི་མཐོང༌། །གཟུགས་སོགས་དེ་ཡི་མཚན་མ་དང༌། །དེ་ཡི་ངོ་བོ་རྣམ་མི་རྟོག །འབྲས་བུ་རིན་ཆེན་སྦྱིན་

བྱེད་དང༌། །དེ་ནི་དག་པ་འཚམས་དང་བཅས། །ཞེས་སོ། །བཞི་པ། སྔོན་འགྲོའི་ཆོས་ལ་བཞི། སྦྱོར་བའི་ཡོན་ཏན། སྦྱོར་བའི་སྐྱོན། ནུས་པ་མཚན་ཉིད། ཐར་པ་ཆ་འཐུན་ནོ། །དང་པོ་ཡོན་ཏན་ནི། བདུད་ཀྱི་མཐུ་བཅོམ་
ལ་སོགས་པ། ཡོན་ཏན་རྣམ་པ་བཅུ་བཞི་འོ། ཞེས་སོ། །གཉིས་པ་སྐྱོན་ནི། སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་རྟོགས་པར་བྱ། །ཞེས་སོ། །གསུམ་པ་ནུས་པ་མཚན་ཉིད་ལ་གཉིས། མདོར་བསྟན། རྒྱས་
བཤད་དོ། །དང་པོ། །མདོར་བསྟན་ནི། གང་གིས་མཚོན་དེ་མཚན་ཉིད་དུ། །ཤེས་བྱ་དེ་ཡང་རྣམ་པ་གསུམ། །ཤེས་པ་ཁྱད་པར་བྱེད་པ་སྟེ། །ངོ་བོ་ཉིད་གང་མཚོན་བྱ་ཡང༌། །ཞེས་སོ། །རྒྱས་བཤད་ལ་དྲུག།ཤེས་པའི་རྣམ་
པའི་བྱེ་བྲག་བཅུ་དྲུག་གིས་ཐམས་ཅད་ཤེས་པའི་མཚན་ཉིད། ཤེས་རྣམ་བཅུ་དྲུག་གིས་ལམ་ཤེས་ཀྱི་མཚན་ཉིད། ཤེས་རྣམ་བཅུ་དྲུག་གིས་རྣམ་མཁྱེན་གྱི་མཚན་ཉིད། ཁྱད་པར་བཅུ་དྲུག་གི་མཚན་ཉིད། བྱེད་པའི་མཚན་
ཉིད། དེའི་ངོ་བོ་ཉིད་ཀྱི་མཚན་ཉིད་དོ། །དང་པོ་ཤེས་པའི་བྱེ་བྲག་བཅུ་དྲུག་གིས་ཐམས་ཅད་ཤེས་པ་ཉིད་ཀྱི་མཚན་ཉིད་བསྟན་པ་ནི། དེ་བཞིན་གཤེགས་པ་འབྱུང་བ་དང༌། །འཇིག་རྟེན་འཇིག་མེད་བདག་ཉིད་དང༌
སེམས་ཅན་སེམས་ཀྱི་སྤྱོད་པ་དང༌། །དེ་བསྡུས་པ་དང་ཕྱིར་ལྟས་དང༌། །མི་ཟད་པ་ཡི་རྣམ་པ་དང༌། །ཆགས་བཅས་སོགས་དང་རྒྱ་ཆེན་དང༌། །ཆེན་པོར་གྱུར་དང་ཚད་མེད་དང༌། །རྣམ་ཤེས་བསྟན་དུ་མེད་པ་དང༌།

། སེམས་བལྟར་མེད་དང་ཤེས་པ་དེ། །གཡོ་བ་ལ་སོགས་ཞེས་བྱ་དང༌། །དེ་ལས་གཞན་ཡང་དེ་དག་ནི། །དེ་བཞིན་ཉིད་ཀྱི་རྣམ་པར་ཤེས། །ཐུབ་པས་དེ་བཞིན་ཉིད་རྟོགས་དེ།
གཞན་ལ་བསྟན་པ་ཞེས་བྱ་འདི། །ཐམས་ཅད་ཤེས་པ་ཉིད་སྐབས་ཀྱི། །ཤེས་པའི་མཚན་ཉིད་བསྡུས་པ་ཡིན། ཅེས་སོ། གཉིས་པ་ཤེས་རྣམ་བཅུ་དྲུག་གིས་ལམ་ཤེས་ཀྱི་མཚན་ཉིད་བསྟན་པ་ནི། སྟོང་ཉིད་མཚན་མ་མེད་
བཅས་དང༌། །སྨོན་པ་རྣམ་པར་སྤངས་པ་དང༌། །སྐྱེ་མེད་འགག་པ་མེད་སོགས་དང༌། །ཆོས་ཉིད་རྣམ་པར་འཁྲུག་མེད་དང༌། །འདུ་མི་བྱེད་དང་རྣམ་མི་རྟོག །རབ་དབྱེ་མཚན་ཉིད་མེད་ཉིད་ལ། །ལམ་ཤེས་ཉིད་ཀྱི་སྐབས་
ཀྱིས་ནི། །ཤེས་པའི་མཚན་ཉིད་ཡིན་པར་བཞེད། །ཅེས་སོ། །གསུམ་པ་ཤེས་རྣམ་བཅུ་དྲུག་གིས་རྣམ་མཁྱེན་གྱི་མཚན་ཉིད་བསྟན་པ་ནི། དེ་ནི་ཉིད་ཀྱི་ཆོས་བརྟེན་ནས། །གནས་དང་གུས་པར་བྱ་བ་དང༌། །བླ་མ་ཉིད་དང་
མཉེས་པ་དང༌། །དེ་ལ་མཆོད་དང་བྱེད་མེད་དང༌། །ཀུན་ཏུ་འཇུག་མཁྱེན་གང་ཡིན་དང༌། །མ་མཐོང་སྟོན་པར་མཛད་པ་དང༌། འཇིག་རྟེན་སྟོང་ཉིད་རྣམ་པ་དང༌། །བརྗོད་དང་ཤེས་མཛད་མངོན་སུམ་མཛད། །བསམ་མི་
ཁྱབ་དང་ཞི་ཉིད་སྟོན། །འཇིག་རྟེན་འདུ་ཤེས་འགོག་པ་ལ། །རྣམ་པ་ཀུན་མཁྱེན་ཚུལ་ལ་ནི། །ཤེས་པའི་མཚན་ཉིད་ཅེས་བཤད་དོ། །ཞེས་སོ། །བཞི་པ་ཁྱད་པར་གྱི་མཚན་ཉིད་བཅུ་དྲུག་བསྟན་པ་ལ། མདོར་བསྟན་དང༌།

རྒྱས་བཤད་གཉིས། དང་པོ་མདོར་བསྟན་པ་ནི། བསམ་མི་ཁྱབ་སོགས་ཁྱད་པར་གྱིས། །ཁྱད་ཞུགས་བདེན་པའི་སྤྱོད་ཡུལ་ཅན། །སྐད་ཅིག་མ་ནི་བཅུ་དྲུག་གིས། ཁྱད་པར་མཚན་ཉིད་བཤད་པ་ཡིན། །ཅེས་སོ། །གཉིས་པ་
རྒྱས་པར་བཤད་པ་ནི། བསམ་མི་ཁྱབ་དང་མི་མཉམ་དང༌། །གཞལ་དང་བགྲང་ལས་ཡང་དག་འདས། །འཕགས་པ་ཀུན་སྡུད་མཁས་པ་ཡིས། །རིག་བྱ་ཐུན་མོང་མིན་ཤེས་ཉིད། །ཤེས་མྱུར་བྲི་དང་གང་མེད་དང༌། སྒྲུབ་
དང་ཡང་དག་འགྲུབ་པ་དང༌། །དམིགས་པ་རྟེན་དང་བཅས་པ་དང༌། མཐའ་དག་པ་དང་ཡོངས་འཛིན་དང༌། རོ་མྱང་མེད་དང་ཁྱད་པར་ནི། །བཅུ་དྲུག་བདག་ཉིད་ཤེས་བྱ་སྟེ། །གང་གིས་ལམ་ནི་གཞན་དག་ལས། །ཁྱད་དུ་
འཕགས་པས་ཁྱད་པར་ལམ། །ཅེས་སོ། །ལྔ་པ་བྱེད་པའི་མཚན་ཉིད་ནི། །ཕན་དང་བདེ་དང་སྐྱོབ་པ་དང༌། །མི་རྣམས་ཀྱིས་ནི་སྐྱབས་དག་དང༌། །གནས་དང་དཔུང་གཉེན་གླིང་དང་ནི། །ཡོངས་འདྲེན་པ་ཞེས་བྱ་བ་དང༌།
ལྷུན་གྱིས་གྲུབ་དང་ཐེག་གསུམ་གྱི། །འབྲས་བུ་མངོན་སུམ་མི་བྱེད་བདག །ཐ་མ་རྟེན་གྱི་མཛད་པ་སྟེ། །འདི་ནི་བྱེད་པའི་མཚན་ཉིད་ཡིན། །ཅེས་སོ།།དྲུག་པ་དེའི་ངོ་བོ་ཉིད་ཀྱི་མཚན་ཉིད་ནི། ཉོན་མོངས་རྟགས་དང་
མཚན་མ་དང༌། །མི་མཐུན་ཕྱོགས་དང་གཉེན་པོ་དག།དབེན་དང་དཀའ་དང་ངེས་པ་དང༌། །ཆེད་དུ་བྱ་དང་མི་དམིགས་དང༌། །མངོན་པར་ཞེན་པ་བཀག་པ་དང་། །དམིགས་པ་ཞེས་བྱ་གང་ཡིན་དང༌། །མི་མཐུན་ཐོགས་པ་

།མེད་དང་དེ། །གཞི་མེད་འགྲོ་མེད་སྐྱེ་མེད་དང༌། །དེ་བཞིན་ཉིད་ནི་མི་དམིགས་དང༌། ངོ་བོ་ཉིད་བཅུ་དྲུག་བདག་ཉིད། །མཚོན་བྱ་ལྟ་བུར་མཚོན་པས་ན། །མཚན་ཉིད་བཞི་པར་བཞེད་པ་
ཡིན། །ཞེས་སོ། །བཞི་པཔ་ཐར་པ་ཆ་འཐུན་ལ་གཉིས་མདོར་བསྟན། རྒྱས་བཤད་དོ། །དང་པོ་མདོར་བསྟན་ནི། མཚན་མེད་རབ་ཏུ་སྦྱིན་ལ་སོགས། །ཡང་དག་སྒྲུབ་ལ་མཁས་པ་ནི། །རྣམ་པ་ཐམས་ཅད་རྟོགས་འདི་ལ།
མ ཐར་པའི་ཆ་དང་འཐུན་པར་འདོད། །ཅེས་སོ། །གཉིས་པ་རྒྱས་པར་བཤད་པ་ནི། སངས་རྒྱས་སོགས་དམིགས་དད་པ་དང༌། །སྦྱིན་སོགས་སྤྱོད་ཡུལ་བརྩོན་འགྲུས་དང༌། །བསམ་པ་ཕུན་ཚོགས་དྲན་པ་དང༌། །རྣམ་པར་མི་
རྟོག་ཏིང་འཛིན་དང༌། །ཆོས་རྣམས་རྣམ་པ་ཐམས་ཅད་དུ། །ཤེས་པའི་ཤེས་རབ་དང་རྣམ་ལྔ། །རྫོགས་པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་བཞེད། །ཅེས་སོ། །གཉིས་པ་ཁྱད་པར་ཅན་ལ་གསུམ།
༄ དྲོད་རྩེ་བཟོད་པ་ཆོས་མཆོག་གི་བསྒོམ་པའི་གནས་སྐབས། གང་ཟག་བསྒོམ་རིམ་ཁྱད་པར་ཅན་ནོ། །དང་པོ་དྲོད་རྩེ་བཟོད་པ་ཆོས་མཆོག་གི་བསྒོམ་པའི་གནས་སྐབས་ནི། དྲོ་བ་རྣམས་ཀྱི་དམིགས་པ་འདིར། །སེམས་ཅན་
ཐམས་ཅད་ཡིན་པར་བསྔགས། །དེ་དག་ཉིད་ལ་སེམས་མཉམ་སོགས། །རྣམ་པ་དག་ནི་བཅུར་བཤད་དོ། །བདག་ཉིད་སྡིག་པ་ལས་ལྡོག་ཅིང༌། །སྦྱིན་ལ་སོགས་ལ་གནས་པས་གཞན། །དེ་དག་ལ་ནི་འགོད་པ་དང༌།

བསྔགས་པ་བརྗོད་དང་མཐུན་པ་ཉིད། །རྩེར་གྱུར་དེ་བཞིན་བཟོད་པ་ནི། །རང་གཞན་རྟེན་ཅན་བདེན་ཤེས་པ། །ཆོས་མཆོག་དེ་བཞིན་སེམས་ཅན་རྣམས། །སྨིན་བྱེད་སོགས་ཀྱིས་ཤེས་པར་བྱ། །ཞེས་སོ། །གཉིས་པ་གང་
ཟག་ལ་བཞི། ཕྱིར་མི་ལྡོག་པའི་དགེ་འདུན་མདོར་བསྟན། སྦྱོར་ལམ་གྱི་ཕྱིར་མི་ལྡོག་པའི་རྟགས་ཉི་ཤུ། །མཐོང་ལམ་གྱི་ཕྱིར་མི་ལྡོག་པའི་རྟགས་བཅུ་དྲུག བསྒོམ་ལམ་གྱི་རྟགས་སོ། །དང་པོ་ཕྱི་མི་ལྡོག་པའི་དགེ་འདུན་
མདོར་བསྟན་པ་ནི། ངེས་འབྱེད་ཡན་ལག་ནས་བཟུང་སྟེ། །མཐོང་དང་གོམས་པའི་ལམ་དག་ལ། །བྱང་ཆུབ་སེམས་དཔའ་གང་དག་གནས། །དེ་འདིར་ཕྱིར་མི་ལྡོག་པའི་ཚོགས། །ཞེས་སོ། །གཉིས་པ་སྦྱོར་ལམ་གྱི་ཕྱིར་མི་
ལྡོག་པའི་རྟགས་ཉི་ཤུ་བསྟན་པ་ལ་གཉིས། མདོར་བསྟན། རྒྱས་བཤད་དོ། །དང་པོ་མདོར་བསྟན་པ་ནི། གཟུགས་ལ་སོགས་ལས་ལྡོག་སོགས་རྟགས། །རྣམ་པ་ཉི་ཤུར་བརྗོད་པ་ཡིས། །ངེས་འབྱེད་ཡན་ལག་ལ་གནས་
པའི། །ཕྱིར་མི་ལྡོག་པའི་མཚན་ཉིད་འདི། གཉིས་པ་རྒྱས་པར་བཤད་པ་ནི། གཟུགས་ལ་སོགས་ལས་ལྡོག་པ་དང༌། །ཐེ་ཚོམ་མི་དལ་ཟད་པ་དང༌། །བདག་ཉིད་དགེ་བ་ལ་གནས་ཤིང༌། །གཞན་དག་དེ་ལ་འགོད་པ་དང༌
གཞན་གྱི་རྟེན་ཅན་སྦྱིན་སོགས་དང་། །ཟབ་མོའི་དོན་ལའང་སོམ་ཉི་མེད། །བྱམས་ལུས་སོགས་དང་སྒྲིབ་པ་ནི། རྣམ་པ་ལྔ་དང་མི་འགྲོགས་དང༌། །བག་ལ་ཉལ་ཀུན་འཇོམས་པ་དང༌། །དྲན་པ་དང་ནི་ཤེས་བཞིན་དང༌། །

།གོས་ལ་སོགས་པ་གཙང་བ་དང༌། ལུས་ལ་སྲིན་བུ་རྣམས་མི་འབྱུང༌། །གྱ་གྱུ་མེད་སེམས་སྦྱངས་པ་ནི། ལེན་དང་སེར་སྣ་མེད་སོགས་དང༌། །ཆོས་ཉིད་ལྡན་པར་འགྲོ་ཉིད་དང༌། །སེམས་
ཅན་དོན་དུ་དམྱལ་ཚོལ་དང༌། གཞན་གྱིས་བཀྲི་བར་མི་བཏུབ་དང༌། །ལམ་གཞན་ཉེ་བར་སྟོན་བདུད་ལ། །བདུད་ཅེས་བྱ་བར་རྟོགས་པ་དང༌། །སངས་རྒྱས་དགྱེས་པའི་སྤྱོད་པ་སྟེ། །རྟགས་ནི་ཉི་ཤུ་དེ་དག་གིས། །དྲོད་
དང་རྩེ་མོ་བཟོད་བཅས་དང༌། །ཆོས་མཆོག་རྣམས་ལ་གནས་པ་ནི། །རྫོགས་པའི་བྱང་ཆུབ་ལས་མི་ལྡོག །ཅེས་སོ། །གསུམ་པ་མཐོང་ལམ་གྱི་ཕྱིར་མི་ལྡོག་པའི་རྟགས་བཅུ་དྲུག་ལ་གཉིས། མདོར་བསྟན། རྒྱས་
བཤད་དོ། །དང་པོ་མདོར་བསྟན་ནི། མཐོང་བའི་ལམ་ལ་བཟོད་པ་དང༌། །ཤེས་པའི་སྐད་ཅིག་བཅུ་དྲུག་ནི། བྱང་ཆུབ་སེམས་དཔའ་མི་ལྡོག་པའི། །མཚན་ཉིད་ཡིན་པར་ཤེས་པར་བྱ། །ཞེས་སོ། །གཉིས་པ་རྒྱས་བཤད་
ནི༑ གཟུགས་སོགས་འདུ་ཤེས་ལྡོག་པ་དང༌། །སེམས་བརྟན་ཐེག་པ་དམན་དག་ལས། །རྣམ་ལོག་བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་དང༌། །ལུས་སེམས་ཡང་བ་ཉིད་དང་ནི། །འདོད་ལ་སྤྱོད་ལ་
ཐབས་མཁས་དང༌། །རྟག་ཏུ་ཚངས་པར་སྤྱོད་ཉིད་དང༌། །འཚོ་བ་རྣམ་པར་དག་ཉིད་དང༌། །ཕུང་སོགས་བར་ཆད་བྱེད་རྣམས་དང༌། །ཚོགས་དང་དབང་སོགས་བཅས་པ་ཡི། །གཡུལ་འགྱེད་སེར་སྣ་ལ་སོགས་ལ།

སྦྱོར་དང་རྗེས་སུ་སྦྱོར་བ་ཡི། །གནས་པ་སོ་སོར་བཀག་པ་དང༌། །ཆོས་ནི་རྡུལ་ཙམ་མི་དམིགས་ཉིད། །རང་གི་ས་ལ་ངེས་པ་ཉིད། །ས་གསུམ་ལ་ནི་གནས་པ་དང༌། །ཆོས་ཀྱི་དོན་དུ་སྲོག་གཏོང་བ། །དེ་འདྲའི་སྐད་ཅིག་
བཅུ་དྲུག་ནི། །བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་པའི་རྟགས་དག་ཡིན། །ཞེས་སོ། །བཞི་པ་བསྒོམ་ལམ་གྱི་རྟགས་ལ་བརྒྱད་དེ། བསྒོམ་ལམ་གྱི་ཁྱད་པར། ཁྱད་པར་གྱི་གཞི། དབྱེ་བ། གྲངས་མེད་པ་
བསྟན་པ་མི་འགའ་བ། བསྒོམ་ལམ་གྱི་བྱེད་པ། འབྲས་བུ་ལ་རྩོད་པ་དགོད་པ། ལན་དཔེ་དང་བཅས་པ། ཟབ་མོ་བརྒྱད་ཀྱིས་རྟགས་ཉིད་བསྟན་པའོ། །དང་པོ་བསྒོམ་ལམ་གྱི་ཁྱད་པར་བསྟན་པ་ནི། བསྒོམ་པའི་ལམ་ནི་
ཟབ་པ་སྟེ། །ཟབ་མོ་སྟོང་པ་ཉིད་ལ་སོགས། །ཟབ་པ་དེ་ནི་སྒྲོ་འདོགས་དང༌། །སྐུར་པའི་མཐའ་ལས་གྲོལ་པ་ཉིད། །ཅེས་སོ། །གཉིས་པ་ཁྱད་གཞི་བསྟན་པ་ནི། ངེས་འབྱེད་ཡན་ལག་དང་མཐོང་བའི། །ལམ་དང་བསྒོམ་
པའི་ལམ་ཉིད་ལ། །ཡང་དང་ཡང་དུ་སེམས་པ་དང༌། །འཇལ་དང་ངེས་རྟོག་བསྒོམ་པའི་ལམ། །ཞེས་སོ། །གསུམ་པ་དབྱེ་བ་ནི། དེ་ནི་རྒྱུན་ཆགས་ཡིན་པ་ཕྱིར། །ཆུང་དང་འབྲིང་དང་ཆེན་པོ་རྣམས། །ཆུང་ངུའི་ཆུང་སོགས་
དབྱེ་བ་ཡིས། །རྣམ་པས་རྣམ་པ་དགུར་བཞེད་དོ། ཞེས་སོ། བཞི་པ་གྲངས་མེད་པ་བསྟན་པ་མི་འགལ་བ་ནི། །གྲངས་མེད་ལ་སོགས་བསྟན་པ་རྣམས། །དམ་པའི་དོན་དུ་བཟོད་མ་ཡིན། །ཀུན་རྫོབ་ཏུ་ནི་ཐུགས་བརྩེ་བའི།

།རྒྱུ་མཐུན་དེ་དག་ཐུབ་པ་བཞེད། ཅེས་སོ། །ལྔ་པ་བསྒོམ་ལམ་གྱི་བྱེད་པ་ལ། བརྒལ་བ་དང་། ལན་གཉིས། དང་པོ་བརྒལ་བ་ནི། དངོས་པོ་བརྗོད་དུ་མེད་པ་ལ། ཉམས་པ་དང་ནི་འཕེལ་
མི་རུང༌། །སྒོམ་ཞེས་བྱ་བའི་ལམ་གྱིས་ནི། །ཅི་ཞིག་ཉམས་ཤིང་ཅི་ཞིག་འཐོབ། །ཅེས་སོ། །གཉིས་པ་ལན་ནི། བྱང་ཆུབ་ཇི་ལྟ་དེ་བཞིན་དུ། །འདི་ནི་འདོད་པའི་དོན་སྒྲུབ་བྱེད། བྱང་ཆུབ་དེ་བཞིན་ཉིད་མཚན་ཉིད། དེ་ཡང་
དེ་ཡི་མཚན་ཉིད་བཞེད། །ཅེས་སོ། །དྲུག་པ་འབྲས་བུ་ལ་རྩོད་པ་དགོད་པ་ནི། སེམས་ནི་སྔ་མས་བྱང་ཆུབ་པར། །རིགས་མིན་ཕྱི་མས་ཀྱང་མ་ཡིན། །ཅེས་སོ། །གཉིས་པ་ལན་དཔེ་དང་བཅས་པ་ནི། མར་མེའི་དཔེ་ཡི་ཚུལ་
གྱིས་ནི། །ཟབ་མོའི་ཆོས་ཉིད་རྣམ་པ་བརྒྱད། །ཅེས་སོ། །བརྒྱད་པ་ཟབ་མོ་བརྒྱད་ཀྱི་རྟགས་ཉིད་བསྟན་པ་ནི། སྐྱེ་བ་དང་ནི་འགག་པ་དང༌། །དེ་བཞིན་ཉིད་དང་ཤེས་བྱ་དང༌།།ཤེས་དང་སྤྱོད་དང་གཉིས་མེད་་་་་་་དང།
།ཐབས་མཁས་པ་ལ་ཟབ་པ་ཉིད། ཅེས་སོ། གསུམ་པ་བསྒོམ་རིམ་ཁྱད་པར་ཅན་ལ་གསུམ། སྲིད་ཞི་མཉམ་ཉིད་ཀྱི་སྦྱོར་བ། ཞིང་དག་པའི་སྦྱོར་བ། ཐབས་མཁས་པའི་སྦྱོར་བ་བཅུ་བསྒོམ་པའོ། །དང་པོ་སྲིད་ཞི་མཉམ་
ཉིད་ཀྱི་སྦྱོར་བ་ནི། ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་ཞི་བར་མི་རྟོག་པ། །ལས་མེད་ལ་སོགས་ཀླན་ཀ་ཡི། །ལན་ནི་ཇི་སྐད་བཤད་པར་ཟད། །ཅེས་སོ། །གཉིས་པ་ཞིང་དག་པའི་སྦྱོར་བ་ནི། སེམས་ཅན་འཇིག་

རྟེན་དེ་བཞིན་དུ། །སྣོད་ཀྱི་འཇིག་རྟེན་མ་དག་པ། །དེ་ལ་དག་པར་བསྒྲུབ་པ་ཡིས། །སངས་རྒྱས་ཞིང་ནི་དག་པ་ཉིད། །ཅེས་སོ། །གསུམ་པ་ཐབས་མཁས་པའི་སྦྱོར་བ་ནི། །ཡུལ་དང་སྦྱོར་བ་ཅན་འདི་་་ནི༑ །དགྲ་རྣམས་
ལས་ནི་འདས་པ་དང༌། །མི་གནས་ཇི་བཞིན་ཤུགས་དང་ནི། །ཐུན་མོང་མ་ཡིན་མཚན་ཉིད་དང༌། །མ་ཆགས་པ་དང་མི་དམིགས་དང་། །མཚན་མ་སྨོན་ལམ་ཟད་པ་དང༌། །དེ་ཡི་རྟགས་དང་ཚད་མེད་པ། ཐབས་ལ་
མཁས་པ་རྣམ་པ་བཅུ། །ཞེས་སོ། སྐབས་བཞི་པའོ།། །།གཉིས་པ་དབང་གྱུར་ཐོབ་པ་རྩེ་མོའི་སྦྱོར་བ་ལ་གཉིས། གཉེན་པོ་རྩེ་མོ། སྤང་བྱ་ལོག་སྒྲུབ་བོ། །དང་པོ་གཉེན་པོ་རྩེ་མོ་ལ་བཞི། སྦྱོར་ལམ། མཐོང་ལམ།
བསྒོམ་ལམ། བར་ཆད་མེད་ལམ་རྩེ་མོའོ། །དང་པོ་སྦྱོར་ལམ་ལ་བཞི། དྲོད་ཀྱི་རྩེ་མོ་རྟགས་ཀྱིས་མཚོན་པ། རྩེ་མོའི་རྩེ་མོ་རྣམས་པར་འཕེལ་བ། བཟོད་པའི་རྩེ་མོ་བརྟན་པ། ཆོས་མཆོག་གི་རྩེ་མོ་སེམས་ཀུན་ཏུ་གནས་
པའོ། །དང་པོ་དྲོད་ཀྱི་རྩེ་སྦྱོར་རྟགས་ཀྱིས་མཚོན་པ་ནི། རྨི་ལམ་ན་ཡང་ཆོས་རྣམས་ཀུན། །རྨི་ལམ་ལྟ་བུར་ལྟ་ལ་སོགས། །རྩེ་མོར་ཕྱིན་པའི་སྦྱོར་བའི་རྟགས། །རྣམ་པ་བཅུ་གཉིས་དག་ཏུ་བཞེད། །ཅེས་སོ། །ཉིས་པ་རྩེ་
མོའི་རྩེ་མོ་རྣམ་པར་འཕེལ་བ་ནི། འཛམ་བུ་གླིང་གི་སྐྱེ་བོ་སྟེད། །སངས་རྒྱས་མཆོད་པའི་དགེ་ལ་སོགས། །རྣམ་མང་དུ་ནི་དཔེར་མཛད་ནས། །རྣམ་འཕེལ་བཅུ་དྲུག་བདག་ཉིད་དོ། །ཞེས་སོ། །གསུམ་པ་བཟོད་པའི་རྩེ་མོ་

།བརྟན་པ་ནི། ཀུན་མཁྱེན་ཉིད་གསུམ་ཆོས་རྣམས་ཀྱི། །ཡོངས་སུ་རྫོགས་པ་བླ་མེད་པ། །སེམས་ཅན་དོན་ཡོངས་མི་གཏོང་བ། །བརྟན་པ་ཞེས་ནི་མངོན་པར་བརྗོད། །ཅེས་སོ། །བཞི་པ་
ཆོས་མཆོག་གི་རྩེ་སེམས་ཀུན་ཏུ་གནས་པ་ནི། གླིང་བཞི་པ་དང་སྟོང་དག་དང༌། །སྟོང་གཉིས་གསུམ་དག་དཔེར་མཛད་ནས། །བསོད་ནམས་མང་པོ་ཉིད་ཀྱི་ནི། །ཏིང་འཛིན་ཡོངས་སུ་བསྒྲགས་པ་ཡིན། །ཞེས་སོ། །གཉིས་
མ
པ་མཐོང་ལམ་རྩེ་མོ་ལ་དྲུག སྤང་བྱ་རྣམ་རྟོག སྐྱེ་བའི་རྒྱུ་གྲོགས། འབྲས་བུ་བྱང་ཆུབ། རྩེ་མོའི་བྱེད་པ། ངོ་བོ། དེའི་བསྒོམ་པའོ། །དང་པོ་རྣམ་རྟོག་ལ་བཞི་སྟེ། གཟུང་རྟོག་མདོར་བསྟན། འཛིན་རྟོག་མདོར་བསྟན། གཟུང་
བ་དང་འཛིན་པའི་ངེས་པ། རྒྱས་བཤད་དོ། །དང་པོ་གཟུང་རྟོག་མདོར་བསྟན་པ་ནི། འཇུག་པ་དང་ནི་ལྡོག་པ་ལ། །གཟུང་བའི་རྣམ་རྟོག་སོ་སོར་དེ། །དགུ་ཡི་བདག་ཉིད་ཇི་བཞིན་ཡུལ། །མིན་པའི་བདག་ཉིད་དག་ཤེས་་
བྱ༑ །ཞེས་སོ། །གཉིས་པ་་འཛིན་རྟོག་མདོར་བསྟན་ནི། སོ་སོ་སྐྱེ་བོ་འཕགས་དབྱེ་བས། །སེམས་ཅན་རྫས་དང་བཏགས་ཡོད་པར། །རྣམ་རྟོག་འཛིན་པ་དག་ཏུ་འདོད། དེ་དག་སོ་སོར་དགུ་བདག་ཉིད། ཞེས་སོ། །གསུམ་
པ་གཟུང་བ་དང་འཛིན་པའི་ངེས་པ་ནི། གལ་ཏེ་གཟུང་དོན་དེ་བཞིན་མེད། །དེ་དག་གང་གི་འཛིན་པར་འདོད།།དེ་ལྟར་དེ་དག་འཛིན་པ་ཡི། །ངོ་བོས་སྟོང་པའི་མཚན་ཉིད་དོ།།ཞེས་སོ། །བཞི་པ་རྒྱས་པར་བཤད་པ་ལ་

བཞི། འཇུག་པའི་གཟུང་རྟོག་དགུ། ལྡོག་པའི་གཟུང་རྟོག་དགུ། སྐྱེས་བུ་རྫས་འཛིན་གྱི་རྟོག་པ་དགུ། བཏགས་འཛིན་གྱི་རྟོག་པ་དགུའོ། །དང་པོ་འཇུག་པའི་གཟུང་རྟོག་དགུ་ནི། ངོ་བོ་ཉིད་དང་རིགས་དང་ནི། །ལམ་ནི་
ཡང་དག་འགྲུབ་པ་དང༌། །ཤེས་པའི་དམིགས་པ་མ་འཁྲུལ་དང༌། །མི་མཐུན་ཕྱོགས་དང་གཉེན་པོ་དང༌། །རང་གིས་རྟོགས་དང་བྱེད་པ་དང༌། །དེ་ཡི་ལས་བྱའི་འབྲས་བུ་ལ། འཇུག་པའི་ཕྱོགས་ཀྱི་རྟེན་ཅན་གྱི། །རྣམ་རྟོག་
དེ་ནི་རྣམ་དགུར་འདོད། །ཅེས་སོ། །གཉིས་པ་ལྡོག་པའི་གཟུང་རྟོག་དགུ་ནི། སྲིད་དང་ཞི་བར་ལྟུང་བའི་ཕྱིར། །རྟོགས་པ་དམན་པ་ཉིད་དང་ནི། །ཡོངས་སུ་འཛིན་པ་མེད་པ་དང༌། །ལམ་གྱི་རྣམ་པ་མ་ཚང་དང༌། །གཞན་གྱི་
རྐྱེན་གྱིས་འགྲོ་བ་དང༌། ཆེད་དུ་བྱ་བ་ལོག་པ་དང༌། ཉི་ཚེ་བ་དང་སྣ་ཚོགས་ཉིད། །གནས་དང་འཇུག་ལ་རྨོངས་པ་དང༌། །རྗེས་ལ་འགྲོ་ཞེས་བྱ་བ་ལ། །རྣམ་རྟོག་དགུ་ཡི་བདག་ཉིད་འདི། །ལྡོག་པའི་ཕྱོགས་ཀྱི་རྟེན་ཅན་ཏེ
ཉན་ཐོས་ལ་སོགས་ཡིད་ལས་འབྱུང༌། །ཞེས་སོ། །གསུམ་པ་སྐྱེས་བུ་རྫས་འཛིན་གྱི་རྟོག་པ་དགུ་ནི། འཛིན་པ་དང་ནི་འདོར་བ་དང༌། །ཡིད་ལ་བྱེད་དང་ཁམས་རྣམས་ནི། གསུམ་པོ་དག་དང་ཉེར་འབྲེལ་དང༌། །གནས་དང་
མངོན་པར་ཞེན་པ་དང༌། །ཆོས་ཀྱིས་དངོས་པོ་བཏགས་པ་དང༌། །ཆགས་པ་དང་ནི་གཉེན་པོ་དང༌། །ཇི་ལྟར་འདོད་བཞིན་འགྲོ་ཉམས་ལ།།འཛིན་པ་དང་པོར་ཤེས་པར་བྱ། །ཞེས་སོ། །བཞི་པ་སྐྱེས་བུ་བཏགས་འཛིན་གྱི་

།རྟོག་པ་དགུ་ནི། ཆེད་བཞིན་ངེས་པར་མི་འབྱུང་དང༌། །ལམ་ལ་ལམ་མིན་ངེས་འཛིན་དང༌། །འགག་དང་བཅས་པའི་སྐྱེ་བ་དང་། དངོས་པོ་ལྡན་དང་མི་ལྡན་དང༌། །གནས་དང་རིགས་ནི་
འཇིག་པ་དང༌། །དོན་དུ་གཉེར་དང་རྒྱུ་མེད་དང༌། །ཕྱིར་རྒོལ་བ་ནི་དམིགས་པ་ལ། །འཛིན་པའི་རྣམ་རྟོག་གཞན་ཡིན་ནོ། ཞེས་སོ། །གཉིས་པ་སྐྱེ་བའི་རྒྱུ་གྲོགས་ནི། བྱང་ཆུབ་ལ་གཞན་སྟོན་པ་དང༌། །དེ་ཡི་རྒྱུ་ནི་ཡོངས་
- གཏོད་དང༌། །དེ་ཐོབ་བར་ཆད་མེད་པའི་རྒྱུ། །བསོད་ནམས་མང་པོའི་མཚན་ཉིད་དོ། །ཞེས་སོ། །གསུམ་པ་འབྲས་བུ་བྱང་ཆུབ་ཆེན་པོ་ནི། དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །ཟད་མེད་སྐྱེ་མེད་
ཕྱིར་དེ་དག །གོ་རིམ་བཞིན་དུ་ཤེས་པར་བྱ། །འགོག་པ་མེད་པའི་རང་བཞིན་ལ། །མཐོང་ཞེས་བྱ་བའི་ལམ་གྱི་ནི། །རྣམ་པར་རྟོག་རིགས་ཅི་ཞིག་ཟད། །སྐྱེ་མེད་རྣམ་པ་ཅི་ཞིག་འཐོབ། །གཞན་གྱི་ཆོས་རྣམས་ཀྱང་ཡོད་ལ།
ཤེས་བྱ་ལ་ཡང་སྟོན་པ་ཡི། །སྒྲིབ་པ་ཟད་པར་བརྗོད་པ་གང༌། །དེ་ལ་ཁོ་བོས་མཚར་དུ་བརྩིས། ཞེས་སོ། བཞི་པ་རྩེ་མོའི་བྱེད་པ་ནི། འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་
ཡང་དག་ལྟ། །ཡང་དག་མཐོང་ནས་རྣམ་པར་གྲོལ། །ཞེས་སོ། །ལྔ་པ་མཐོང་ལམ་རྩེ་སྦྱོར་ངོ་བོ་ནི། སྦྱིན་པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་པ་གང༌། །སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་

འདིར་མཐོང་བའི་ལམ། །ཞེས་སོ། །དྲུག་པ་དེའི་བསྒོམ་པ་ནི། དེ་ནས་སེང་གེ་རྣམ་བསྒྱིངས་པའི། ཏིང་ངེ་འཛིན་ལ་སྙོམས་ཞུགས་ནས། །རྟེན་ཅིང་འབྲེལ་འབྱུང་ལུགས་མཐུན་དང༌། །ལུགས་མི་མཐུན་ལ་རྟོག་པར་བྱེད།
ཅེས་སོ། །གསུམ་པ་བསྒོམ་ལམ་ལ་གསུམ་སྟེ རྟེན་སྒོམ་པའི་ལམ། སྤང་བྱ་རྣམ་རྟོག རྟེན་པ་ཡོན་ཏན་ནོ། །དང་པོ་རྟེན་སྒོམ་པའི་ལམ་ནི། འགོག་དང་བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོངས་
ནས། །འདོད་པར་གཏོགས་པའི་རྣམ་པར་ཤེས། །མཉམ་བཞག་མིན་པའི་མཚམས་བཟུང་སྟེ། །ཐོད་རྒལ་དུ་ནི་སྙོམས་འཇུག་པ། །གཅིག་དང་གཉིས་གསུམ་བཞི་དང་ལྔ། །དྲུག་དང་བདུན་དང་བརྒྱད་རྒལ་ནས། །འགོག་
པའི་བར་དུ་མི་འདྲར་འགྲོ། །ཞེས་སོ། །གཉིས་པ་སྤང་བྱ་རྣམས་རྟོག་ལ་གཉིས་ཏེ། གཟུང་རྟོག་དང་། འཛིན་རྟོག་གོ དང་པོ་གཟུང་རྟོག་ལ་གཉིས་སྟེ། འཇུག་པ་གཟུང་རྟོག་དང་། ལྡོག་པ་གཟུང་རྟོག་གོ །དང་པོ་འཇུག་པ་
གཟུང་རྟོག་ནི། མདོར་བསྡུས་རྒྱས་དང་སངས་རྒྱས་ཀྱིས། །བཏང་བས་ཡོངས་སུ་མ་བཟུང་དང༌། དུས་གསུམ་ཡོན་ཏན་མེད་པ་དང༌། ལེགས་པའི་ལམ་ནི་རྣམ་གསུམ་ལ། །གཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་
རྣམ་པའི་སྤྱོད་ཡུལ་ཅན། །ཞེས་སོ །གཉིས་པ་ལྡོག་པ་གཟུང་རྟོག་ནི། གཉིས་པ་སེམས་དང་སེམས་བྱུང་རྣམས། །འཇུག་པའི་ཡུལ་ཅན་ཡིན་བཞེད་དེ། །སེམས་མི་སྐྱེ་དང་བྱང་ཆུབ་ཀྱི། །སྙིང་པོ་ཡིད་ལ་མི་བྱེད་དང༌།

༄༅། །ཐེག་པ་དམན་པ་ཡིད་བྱེད་དང༌། །རྫོགས་པའི་བྱང་ཆུབ་ཡིད་མི་བྱེད། །སྒོམ་དང་སྒོམ་པ་མེད་པ་དང༌། །དེ་དག་ལས་ནི་བཟློག་ཉིད་དང༌། །ཇི་བཞིན་དོན་མིན་རྣམ་རྟོག་པ། །སྒོམ་པའི་
ལམ་ལ་ཤེས་པར་བྱ། །ཞེས་སོ། །གཉིས་པ་འཛིན་རྟོག་ལ་གཉིས་ཏེ། །སྦྱོར་བའི་ཡུལ་ཅན་གྱི་འཛིན་རྟོག་དགུ། འཇུག་པའི་ཡུལ་ཅན་གྱི་འཛིན་རྟོག་དགུའོ། །དང་པོ་སྦྱོར་བའི་ཡུལ་ཅན་གྱི་འཛིན་རྟོག་དགུ་ནི། སེམས་ཅན་
* བཏགས་པའི་སྤྱོད་ཡུལ་དང༌། །ཆོས་བཏགས་པ་དང་སྟོང་མིན་ཉིད། །ཆགས་དང་རབ་འབྱེད་བདག་ཉིད་དང༌། །དངོས་པོར་བྱེད་དང་ཐེག་གསུམ་དང༌། །ཡོན་ནི་དག་པ་མ་ཡིན་དང༌། །སྤྱོད་པ་རྣམ་པར་འཁྲུགས་པ་ལ།
འཛིན་པར་བྱེད་པ་དང་པོར་དེ། །ཤེས་པར་བྱ་བ་བསྒྲགས་པ་ཡིན། ཞེས་སོ། །གཉིས་པ་འཇུག་པའི་ཡུལ་ཅན་གྱི་འཛིན་རྟོག་དགུ་ལ་གཉིས མདོར་བསྟན། རྒྱས་བཤད་དོ། །དང་པོ་མདོར་བསྟན་ནི། སེམས་ཅན་
བཏགས་དང་དེ་རྒྱུ་ཡི། །ཡུལ་ཅན་དེ་ཡིས་རྣམ་འཇོམས་པས། །སྒོམ་པའི་ལམ་དང་འབྲེལ་པ་ཡི། །མི་མཐུན་ཕྱོགས་གཞན་རྣམ་པ་དགུ། །ཞེས་སོ།།གཉིས་པ་རྒྱས་པར་བཤད་པ་ནི། བདག་ཉིད་ཇི་བཞིན་ཀུན་མཁྱེན་ནི།
གསུམ་གྱི་སྒྲིབ་པ་རྣམ་གསུམ་དང༌། །ཞི་ལམ་དེ་བཞིན་ཉིད་སོགས་དང༌། །མཚུངས་པར་ལྡན་དང་མི་ལྡན་དང༌། །མི་མཉམ་སྡུག་བསྔལ་ལ་སོགས་དང༌། །ཉོན་མོངས་རྣམས་ཀྱི་རང་བཞིན་དང༌། །གཉིས་སུ་མེད་ལ་

ཀུན་རྨོངས་ལ། །རྣམ་པར་རྟོག་པ་ཐ་མར་བཞེད། །ཅེས་སོ། །གསུམ་པ་རྟེན་པ་ཡོན་ཏན་ནི། ཡམས་ནད་འདི་རྣམས་ཟད་ནས་ནི། །ཡུན་རིངས་ལོན་ནས་དབུགས་ཕྱིན་ལྟར། །རྣམ་པ་ཀུན་ཏུ་འགྲོ་བ་ཡི། །བདེ་སྒྲུབ་
ཡོན་ཏན་ཕུན་ཚོགས་ཀུན། །རྒྱ་མཚོ་ཆེ་ལ་ཆུ་བོ་བཞིན། །འབྲས་བུ་མཆོག་གིས་སྨྲ་བ་ཡི། །སེམས་དཔའ་ཆེན་པོ་དེ་ལ་ནི། །རྣམ་པ་ཀུན་ཏུ་རྟེན་པར་བྱེད། །ཅེས་སོ། །བཞི་པ་བར་ཆད་མེད་པ་རྩེ་མོ་ལ་གསུམ། དཔེ་དང༌།
རང་ལྡོག་ངོས་བཟུང་བ་དང༌། དམིགས་པ་བདག་པོ་རྣམ་པ་བསྟན་པའོ། །དང་པོ་དཔེ་ནི། སྟོང་གསུམ་སྐྱེ་བོ་ཉན་ཐོས་དང༌། །བསེ་རུའི་རྟོགས་པ་ཕུན་ཚོགས་དང༌། །བྱང་ཆུབ་སེམས་དཔའི་སྐྱོན་མེད་ལ། །བཀོད་པའི་དགེ་
བ་དཔེར་མཛད་ནས། །བསོད་ནམས་མང་པོ་ཉིད་ཀྱིས་ནི། །སངས་རྒྱས་ཉིད་ཀྱི་བར་མེད་དོ། །གཉིས་པ་རང་ལྡོག་ངོས་བཟུང་བ་ནི། བར་ཆད་མེད་པའི་ཏིང་ངེ་འཛིན་ནི། །དེ་ནི་རྣམ་པ་ཀུན་མཁྱེན་ཉིད། །ཅེས་སོ
གསུམ་པ་དམིགས་པ་བདག་པོ་རྣམ་པ་བསྟན་པ་ནི། འདི་ཡི་དམིགས་པ་དངོས་མེད་དོ། །བདག་པོ་དྲན་པ་ཡིན་པར་བཞེད། །རྣམ་པ་ཞི་ཉིད། །ཅེས་སོ། །གཉིས་པ་སྤང་བྱ་ལོག་བསྒྲུབ་ལ་གཉིས་ཏེ། བསྟན་པ་དང༌
བཤད་པའོ།། དང་པོ་བསྟན་པ་ནི། འདི་ལ་ནི། རབ་ཏུ་སྨྲ་རྣམས་རྒྱུད་མར་རྒོལ། །ཞེས་སོ། །གཉིས་པ་བཤད་པ་ནི། དམིགས་པ་འཐད་དང་དེ་ཡི་ནི། །ངོ་བོ་ཉིད་ངེས་གཟུང་བ་དང༌། །རྣམ་ཀུན་མཁྱེན་ཉིད་ཡེ་ཤེས་དང༌

༄༅། །དམ་པའི་དོན་དང་ཀུན་རྫོབ་དང༌། །སྦྱོར་དང་དཀོན་མཆོག་གསུམ་པོ་དང༌། །ཐབས་བཅས་ཐུབ་པའི་རྟོགས་པ་དང༌། །ཕྱིན་ཅི་ལོག་ནི་ལམ་བཅས་དང༌། །གཉེན་པོ་མི་མཐུན་ཕྱོགས་དག་
དང༌། །མཚན་ཉིད་དང་ནི་སྒོམ་པ་ལ། །སྨྲ་བ་རྣམས་ཀྱི་ལོག་རྟོགས་པ། །རྣམ་པ་ཀུན་མཁྱེན་ཉིད་རྟེན་ཅན། །རྣམ་པ་བཅུ་དྲུག་དག་ཏུ་བཞེད། ཅེས་སོ། སྐབས་ལྔ་པའོ།། །།གཉིས་པ་བརྟན་པ་རྒྱུ་འབྲས་ལ་གཉིས་ཏེ
སྐ རྒྱུ་མཐར་གྱིས་པ་དང་། འབྲས་བུ་སྐད་ཅིག་མའོ། །དང་པོ་རྒྱུ་མཐར་གྱིས་པ་ལ་གཉིས་ཏེ། ལམ་གང་ལ་བརྟེན་ནས། གང་བསྒྲུབ་པའོ། །དང་པོ་ནི། སྦྱིན་པ་ཤེས་རབ་བར་དག་དང། །སངས་རྒྱས་ལ་སོགས་དྲན་དང་ཆོས
དངོས་མེད་ངོ་བོ་ཉིད་ཀྱིས་དེ། །ཞེས་སོ། །གཉིས་པ་ནི། མཐར་གྱིས་པ་ཡི་བྱ་བར་བཞེད། །ཅེས་སོ། །སྐབས་དྲུག་པའོ།། །།གཉིས་པ་འབྲས་བུ་སྐད་ཅིག་མ་ལ་བཞི་སྟེ། རྣམ་པར་སྨིན་པ་མ་ཡིན་པ་དང༌། རྣམ་པར་
སྨིན་པ་དང༌། མཚན་ཉིད་མེད་པ་དང༌། གཉིས་སུ་མེད་པའི་སྐད་ཅིག་མའོ། དང་པོ་རྣམ་སྨིན་མ་ཡིན་པའི་སྐད་ཅིག་མ་ལ་གཉིས་ཏེ། དོན་དགོད་པ་དང༌། དེ་ཉིད་དཔེས་སྒྲུབ་པའོ། །དང་པོ་དོན་དགོད་པ་ནི། སྦྱིན་པ་ལ་
སོགས་རེ་རེས་ཀྱང༌། །ཟག་མེད་ཆོས་ཀུན་བསྡུས་པའི་ཕྱིར། །ཐུབ་པའི་སྐད་ཅིག་གཅིག་པ་ཡི། །རྟོགས་པ་འདི་ནི་ཤེས་པར་བྱ། ཞེས་སོ། །གཉིས་པ་དེ་ཉིད་དཔེས་བསྒྲུབ་པ་ནི། ཇི་ལྟར་སྐྱེས་བུས་ཟོ་ཆུན་རྒྱུད། །རྡོག་

ཐབས་གཅིག་གིས་བསྐྱེད་པ་ན། །ཐམས་ཅད་གཅིག་ཆར་འགུལ་བ་ལྟར། །སྐད་ཅིག་ཅིག་ཤེས་དེ་བཞིན་ནོ། །ཞེས་སོ། །གཉིས་པ་རྣམ་པར་སྨིན་པའི་སྐད་ཅིག་མ་ནི། གང་ཚེ་ཆོས་དཀར་ཐམས་ཅད་ཀྱི། །རང་བཞིན་ཤེས་
རབ་ཕ་རོལ་ཕྱིན། །རྣམ་སྨིན་ཆོས་ཉིད་གནས་སྐབས་སྐྱེས། །དེ་ཚེ་སྐད་ཅིག་གཅིག་ཡེ་ཤེས། །ཞེས་སོ། །གསུམ་པ་མཚན་ཉིད་མེད་པའི་སྐད་ཅིག་མ་ནི། སྦྱིན་པ་ལ་སོགས་སྤྱོད་པ་ཡིས། །ཆོས་ཀུན་རྨི་ལམ་འདྲར་གནས་
ནས། །ཆོས་རྣམས་མཚན་ཉིད་མེད་པ་ཉིད། སྐད་ཅིག་མ་ནི་གཅིག་གིས་རྟོགས། །ཞེས་སོ། །བཞི་པ་གཉིས་སུ་མེད་པའི་སྐད་ཅིག་མ་ནི། །རྨི་ལམ་དང་ནི་དེ་མཐོང་ཉིད། །གཉིས་ཀྱི་ཚུལ་དུ་མི་མཐོང་ལྟར། །ཆོས་རྣམས་
གཉིས་སུ་མེད་པ་ཡི། །དེ་ཉིད་སྐད་ཅིག་གཅིག་གིས་མཐོང༌། །ཞེས་སོ།།སྐབས་བདུན་པའོ། །གསུམ་པ་འབྲས་བུ་ཆོས་སྐུ་ལ་ལྔ་སྟེ། ངོ་བོ་ཉིད། ཆོས་དང་། ལོངས་སྤྱོད་རྫོགས་པ་དང༌། སྤྲུལ་པའི་སྐུ་དང༌། ཆོས་
སྐུའི་མཛད་པའོ། །དང་པོ་ངོ་བོ་ཉིད་ཀྱི་སྐུ་ནི། ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་ཅན། །ཞེས་སོ །གཉིས་པ་ཆོས་སྐུ་ལ་དྲུག
ཆོས་རྣམས་ཀྱི་རྣམ་པ་བཤད་པ། ཉན་ཐོས་ཀྱི་ཉོན་མོངས་པ་མེད་པ་ལས་ཁྱད་པར། སྨོན་ནས་མཁྱེན་པའི་ཁྱད་པར། ཕྲིན་ལས་འཇུག་པའི་ཚུལ། མ་ངེས་པ་སྤང་བ། ཁྱབ་པ་དང་རྟག་པའི་དོན་ནོ། །དང་པོ་ཆོས་རྣམས་ཀྱི་

།རྣམ་པ་བཤད་པ་ནི། བྱང་ཆུབ་ཕྱོགས་མཐུན་ཚད་མེད་དང༌། །རྣམ་པར་ཐར་དང་མཐར་གྱིས་ནི། །སྙོམས་འཇུག་དགུ་ཡི་བདག་ཉིད་དང༌། །ཟད་པར་བཅུ་ཡི་བདག་ཉིད་དང༌། །ཟིལ་གྱིས་
གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང༌། །ཉོན་མོངས་མེད་དང་སྨོན་མཁྱེན་དང༌། །མངོན་ཤེས་སོ་སོ་ཡང་དག་རིག །རྣམ་པ་ཐམས་ཅད་དག་བཞི་དང༌། །དབང་བཅུ་དང་ནི་སྟོབས་བཅུ་དང༌། །མི་
24
འཇིགས་པ་ནི་བཞི་དབང་དང་། །བསྲུང་བ་མེད་པ་རྣམ་གསུམ་དང༌། དྲན་པ་ཉེར་བཞག་རྣམ་གསུམ་དང༌། །བསྙེལ་བ་མི་མངའི་ཆོས་ཉིད་དང་། །བག་ཆགས་ཡང་དག་བཅོམ་པ་དང༌། །སྐྱེ་ལ་ཐུགས་རྗེ་ཆེན་པོ་དང༌། །ཐུབ་
པ་ཁོ་ནའི་མ་འདྲེས་ཆོས། བཅོ་བརྒྱད་བཤད་པ་གང་ཡིན་དང༌། །རྣམ་པ་ཐམས་ཅད་མཁྱེན་ཉིད་དང༌། །ཆོས་ཀྱི་སྐུ་ཞེས་བརྗོད་པ་ཡིན། །ཞེས་སོ། །གཉིས་པ་ཉན་ཐོས་ཀྱི་ཉོན་མོངས་པ་མེད་པ་ལས་ཁྱད་པར་བསྟན་པ་
ཉན་ཐོས་ཉོན་མོངས་མེད་པའི་ལྟ།།མི་ཡི་ཉོན་མོངས་ཡོངས་སྤོང་ཉིད། །གྲོང་སོགས་སུ་དེའི་ཉོན་མོངས་རྣམས། །རྒྱུན་གཅོད་རྒྱལ་བའི་ཉོན་མོངས་མེད། ཅེས་སོ། །སྨོན་ནས་མཁྱེན་པའི་ཁྱད་པར་ནི། སངས་རྒྱས་སྨོན་
ནས་མཁྱེན་པ་ནི། །ལྷུན་གྱིས་གྲུབ་དང་ཆགས་སྤངས་དང༌། །ཐོགས་པ་མེད་དང་རྟག་གནས་དང༌། །འདྲི་བ་ཀུན་ལན་འདེབས་པར་བཞེད། །ཅེས་སོ། །བཞི་པ་ཕྲིན་ལས་འཇུག་པའི་ཚུལ་ནི། རྒྱུ་ནི་ཡོངས་སུ་སྨིན་གྱུར་ནས།

གང་དང་གང་ལ་གང་དང་ནི། །གང་ཚེ་བྱ་བ་ཕན་གྱུར་པ། །དེ་དང་དེ་ལ་དེ་སྣང་ངོ༌། །ཞེས་སོ། །ལྔ་པ་མ་ངེས་པ་སྤང་བ་ནི། །ལྷ་ཡི་རྒྱལ་པོས་ཆར་ཕབ་ཀྱང༌། ། ས་བོན་མི་རུང་མི་འཁྲུངས་ལྟར། །སངས་རྒྱས་རྣམས་ནི་བྱུང་
གྱུར་ཀྱང༌། །སྐལ་བ་མེད་པས་བཟང་མི་མྱོང་། །ཞེས་སོ། །དྲུག་པ་ཁྱབ་པ་དང་རྟག་པའི་དོན་ནི། དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱས་ཁྱབ་པར་ངེས་པར་བརྗོད། །དེ་ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་
བརྗོད་པ་ཡིན། ཞེས་སོ། །གསུམ་པ་ལོངས་སྐུ་ལ་ལྔ་སྟེ། མདོར་བསྟན་པ། མཚན་བཟང་་པོ་བཤད་པ། ཇི་ལྟར་འགྲུབ་པ། རྒྱུ་མདོ་ལ་སྦྱར་བ། དཔེ་བྱད་བཤད་པའོ། །དང་པོ་མདོར་བསྟན་པ་ནི། མཚན་ནི་སུམ་བཅུ་རྩ་
གཉིས་དང༌། །དཔེ་བྱད་བརྒྱད་བཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་ཕྱིར། ཐུབ་པའི་ལོངས་སྤྱོད་རྫོགས་སྐུར་བཞེད། །ཅེས་སོ། །གཉིས་པ་མཚན་བཟང་པོ་བཤད་པ་ནི། ཕྱག་ཞབས་འཁོར་ལོའི་མཚན་
དང་རུས་སྦལ་ཞབས། ཕྱག་དང་ཞབས་སོར་དྲ་བས་འབྲེལ་བ་དང༌། །ཕྱག་ནི་ཞབས་བཅས་འཇམ་ཞིང་གཞོན་ཤ་ཆགས། །འདི་ཡི་སྐུ་ནི་བདུན་དག་མཐོ་བ་དང༌། །སོར་མོ་རིང་དང་རྟིང་ཡངས་སྐུ་ཆེ་དྲང༌། །ཞབས་འབུར་
མི་མངོན་སྤུ་ནི་གྱེན་དུ་ཕྱོགས། བྱིན་པ་ཨེ་ན་ཡའི་འདྲ་ཕྱག་རིང་མཛེས། འདོམས་ཀྱི་སྦ་བ་སྦུབས་སུ་ནུབ་པའི་མཆོག །ལྤགས་པ་གསེར་མདོག་ལྤགས་པ་སྲབ་པ་དང༌། །སྤུ་ནི་རེ་རེ་ནས་གཡས་ལེགས་འཁྲུངས་དང༌།

།ཞལ་མཛོད་སྤུས་བརྒྱན་རོ་སྟོད་སེང་གེའི་འདྲ། །འདི་ཡི་དཔུང་པའི་མགོ་ཟླུམ་ཐལ་གོད་རྒྱས། །འདི་ལ་རོ་མི་ཞིམ་པ་རོ་མཆོག་སྣང༌། །སྐུ་ནི་ནྱ་གྲོ་ཏ་ལྟར་ཆུ་ཞེང་གབ། །གཙུག་ཏོར་དབུར་
ལྡན་ལྗགས་རིང་མཛེས་པ་དང༌། །ཚངས་དབྱངས་འགྲམ་པ་སེང་གེའི་འདྲ་དང་ཚེམས། །ཤིན་ཏུ་དཀར་དང་ཚད་མཉམ་ཐག་བཟང་དང༌། །གྲངས་ནི་བཞི་བཅུ་ཐམ་པ་ཚང་བ་དང༌།།སྤྱན་ནི་མཐོན་མཐིང་སྤྱན་རྫི་བ་མཆོག་
གི །འདྲ་བ་འདི་དག་སུམ་བཅུ་རྩ་གཉིས་མཚན། །ཞེས་སོ། །གསུམ་པ་ཇི་ལྟར་འགྲུབ་པ་ནི། འདི་ལ་མཚན་ནི་གང་གང་གི །སྒྲུབ་པར་བྱེད་པའི་རྒྱུ་གང་ཡིན། །དེ་དང་དེ་ནི་རབ་རྫོགས་པས། །མཚན་ནི་འདི་དག་ཡང་དག་
འགྲུབ། །ཅེས་སོ། བཞི་པ་རྒྱུ་མདོ་ལ་སྦྱར་བ་ནི། བླ་མ་སྐྱེལ་ལ་སོགས་པ་དང༌། །ཡང་དག་བླངས་པ་བརྟན་པ་དང༌། །བསྡུ་བ་བསྟེན་དང་གྱ་ནོམ་པའི། །དངོས་པོ་སྤྲིན་དང་གསད་བྱ་བ། །ཐར་བར་བྱེད་དང་དགེ་བ་ནི
ཡང་དག་བླངས་བ་སྤེལ་ལ་སོགས། །སྒྲུབ་བྱེད་རྒྱུ་ཡི་མཚན་ཉིད་དེ། །མདོ་ལས་ཇི་སྐད་འབྱུང་བ་བཞིན། །ཞེས་སོ། །ལྔ་པ་དཔེ་བྱད་བཤད་པ་ནི། ཐུབ་པའི་སེན་མོ་ཟངས་མདོག་དང༌། །མདོག་སྣུམ་མཐོ་དང༌སོར་མོ་
རྣམས། །ཟླུམ་རྒྱས་བྱིན་གྱིས་ཕྲ་བ་དང༌། །རྩ་མི་མངོན་དང་མདུན་པ་མེད། །ལོང་བུ་མི་མངོན་ཞབས་མཉམ་དང༌། སེང་གེ་གླང་ཆེན་བྱ་དང་ནི། །ཁྱུ་མཆོག་སྟབས་གཤེགས་གཡས་ཕྱོགས་དང༌། །མཛེས་ཤེས་བྲང་་དང་

འཁྲིལ་བག་ཆགས། །བྱི་དོར་བྱས་འདྲ་རིམ་པར་འཚམས། །གཙང་དང་འཇམ་དང་དག་པའི་སྐུ། །མཚན་ནི་ཡོངས་སུ་རྫོགས་པ་དང༌། །སྐུ་ཡི་ཁོ་ལག་ཡངས་ཤིང་བཟང༌། །གོམ་སྙོམས་པ་དང་སྤྱན་གཉིས་ནི། །དག་དང་
གཞོན་ཤ་ཅན་ཉིད་དང༌། །སྐུ་ཞུམ་མེད་དང་རྒྱས་པ་དང༌། །ཤིན་དུ་གྲིམ་པའི་སྐུ་ཉིད་དང༌། །ཡན་ལག་ཤིན་དུ་རྣམ་འབྱེད་དང༌། །གཟིགས་པ་སྒྲིབ་མེད་དག་པ་དང༌། །སྐུ་ཟླུམ་སྐབས་ཕྱིན་མ་རྙོངས་དང༌། །ཕྱང་ངེ་བ་དང་ལྟེ་
བ་ནི། །ཟབ་དང་གཡས་ཕྱོགས་འཁྱིལ་བ་དང༌། །ཀུན་ནས་ལྟ་ན་སྡུག་པ་དང༌། །ཀུན་སྤྱོད་གཙང་དང་སྐུ་ལ་ནི། །སྨེ་བ་གནག་བག་མེད་པ་དང༌། །ཕྱག་ནི་ཤིང་བལ་ལྟར་འཇམ་དང༌། །ཕྱག་རིས་མདངས་ཡོད་ཟབ་རིང་་
དང༌། །ཞལ་ནི་ཧ་ཅང་མི་རིང་དང༌། །མཆུ་ནི་བིམ་པ་ལྟར་དམར་དང༌། །ལྗགས་མཉེན་པ་དང་སྲབ་པ་དང༌། །དམར་དང་འབྲུག་གི་སྒྲ་ཉིད་དང༌། །གསུང་མཉེན་འཇམ་དང་མཆེ་བ་ཟླུམ། །རྣོ་དང་དཀར་དང་མཉམ་པ་དང༌།
བྱིན་གྱིས་ཕྲ་དང་ཤངས་མཐོ་དང༌། །མཆོག་ཏུ་དག་པ་དག་དང་ནི། །སྤྱན་ཡངས་པ་དང་རྫི་མ་སྟུག །པདྨའི་མདབ་མ་འདྲ་བ་དང༌། །སྨིན་ཚུགས་རིང་དང་འཇམ་པ་དང༌། །སྣུམ་དང་སྤུ་ནི་མཇམ་པ་དང༌། །ཕྱག་རིང་རྒྱས་
དང་སྙན་མཉམ་དང་། །ཉམས་པ་རྣམ་པར་སྤངས་བ་དང༌། །དཔྲལ་བ་ལེགས་པར་འབྱེད་པ་དང༌།དབྱེས་ཆེ་བ་དང་དབུ་རྒྱས་དང༌། །དབུ་སྐྲ་བུང་བ་ལྟར་གནག་དང༌། །སྟུགས་དང་འཇམ་དང་མ་འཛིངས་དང༌། །མི་

།བཤོར་དྲི་ཞིམ་སྐྱེས་བུ་ཡི། །ཡིད་ནི་འཕྲོག་པར་བྱེད་པ་དང༌། །དཔལ་གྱི་བེའུ་དང་བཀྲ་ཤིས་ནི། །སངས་རྒྱས་དཔེ་བྱད་བཟང་པོར་བཞེད། །བཞི་པ་སྤྲུལ་སྐུ་ལ་གསུམ། དུས་དང༌། གང་གི་
དོན་དང༌། རྒྱུན་མི་འཆད་པའི་ཚུལ་ལོ། །དང་པོ་དུས་ནི། གང་གིས་སྲིད་པ་ཇི་སྲིད་པར། །ཞེས་སོ།།གཉིས་པ་གང་གི་དོན་མཛད་པ་ནི། འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཅེས་སོ། །གསུམ་
ཟླ
པ་རྒྱུན་མི་འཆད་པའི་ཚུལ་ནི། ཐུབ་པའི་སྤྲུལ་སྐུ་རྒྱུན་མི་འཆད། །ཅེས་སོ། །ལྔ་པ་ཆོས་སྐུའི་མཛད་པ་ནི་གསུམ། འཇུག་ཡུལ་རྒྱུན་མི་འཆད་པ། ཕྲིན་ལས་ཉི་ཤུ་རྩ་བདུན་བཤད་པ། དོན་བསྡུ་བའོ། །དང་པོ་འཇའཇུག་ཡུལ་
རྒྱུན་མི་འཆད་པ་ནི། དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་འཆད་པར་འདོད། །ཅེས་སོ། །གཉིས་པ་ཕྲིན་ལས་ཉི་ཤུ་རྩ་བདུན་བཤད་པ་ནི། འགྲོ་རྣམས་ཞི་བའི་ལས་དང་ནི། །བསྡུ་རྣམ་བཞི་ལ་དགོད་པ་་་
དང༌། །ཀུན་ནས་ཉོན་མོངས་བཅས་པ་ཡི། །རྣམ་པར་བྱང་བ་རྟོགས་པ་དང༌། །སེམས་ཅན་རྣམས་དོན་ཇི་བཞིན་གྱི། །དོན་དང་ཕ་རོལ་ཕྱིན་དྲུག་དང༌། །སངས་རྒྱས་ལམ་དང་རང་བཞིན་གྱིས། །སྟོང་པ་ཉིད་དང་གཉིས་
ཟད་དང་། །བརྡ་དང་དམིགས་པ་མེད་པ་དང༌། །ལུས་ཅན་རྣམས་ནི་ཡོངས་སྨིན་དང་། །བྱང་ཆུབ་སེམས་དཔའི་ལམ་དང་ནི། །མངོན་པར་ཞེན་པ་བཟློག་པ་དང༌། །བྱང་ཆུབ་ཐོབ་དང་སངས་རྒྱས་ཞིང༌། །རྣམ་པར་དག་དང་

ངེས་པ་དང༌། སེམས་ཅན་དོན་ནི་ཚད་མེད་དང༌། །སངས་རྒྱས་བསྟེན་སོགས་ཡོན་ཏན་དང༌། །བྱང་ཆུབ་ཡན་ལག་ལས་རྣམས་ནི། །ཆུད་མི་ཟ་དང་བདེན་མཐོང་དང༌། །ཕྱིན་ཅི་ལོག་ནི་སྤངས་པ་དང༌། །དེ་གཞི་མེད་པའི་
ཚུལ་དང་ནི། རྣམ་པར་བྱང་དང་ཚོགས་དང་ནི། །འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་མི་ཤེས་དང༌། །མྱ་ངན་འདས་ལ་དགོད་པ་སྟེ། །ཆོས་ཀྱི་སྐུ་ཡི་ཕྲིན་ལས་ནི། རྣམ་པ་ཉི་ཤུ་བདུན་དུ་བཞེད། ཅེས་སོ།
སྐབས་བརྒྱད་པའོ།། །།གསུམ་པ་མཇུག་གི་དོན། བསྡུས་དོན་རྣམ་གྲངས་གཞན་བསྟན་པ་ལ་གཉིས། དྲུག་ཏུ་བཤད་པ། གསུམ་དུ་བསྡུ་བའོ། །དང་པོ་དྲུག་ཏུ་བཤད་པ་ནི། །མཚན་ཉིད་དེ་ཡི་སྦྱོར་བ་དང་། །དེ་རབ་དེ་
ཡི་གོ་རིམ་དང༌། །དེ་མཐའ་དེ་ཡི་རྣམ་སྨིན་ནི། །དོན་བསྡུས་གཞན་ཏེ་རྣམ་པ་དྲུག །ཅེས་སོ། །གཉིས་པ་གསུམ་དུ་བསྡུ་བ་ནི། ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང༌། ཆོས་སྐུ་ཕྲིན་ལས་འབྲས་བུ་
ནི༑ །དོན་བསྡུས་གཞན་ཏེ་རྣམ་པ་གསུམ། །ཅེས་སོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་པ། རྗེ་བཙུན་བྱམས་པ་མགོན་པོས་མཛད་པ། རྫོགས་སོ། །རྒྱ་གར་
གྱི་མཁན་པོ་བི་རྱ་ཀ་ར་པྲ་བྷ་དང༌། ཞུ་ཆེན་གྱི་ལོ ཙྪ་བ་བན་དྷེ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། །སླད་ཀྱིས་རྒྱ་གར་གྱི་མཁན་པོ་དཔལ་གོ་མི་འཆི་མེད་ལ་སོགས་པ་དང༌། ལོཙཱ་བ་དགེ་སློང་བློ་

།ལྡན་ཤེས་རབ་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། རྒྱལ་ཡུམ་ཕ་རོལ་ཕྱིན་པའི་གཞུང་རྣམས་ཀུན། །རྒྱལ་སྲས་མ་ཕམ་པ་ཡིས་བརྒྱན་བྱས་པ། །རྒྱལ་བའི་མདོ་བཞིན་མཁས་གྲུབ་
རྣམས་ཀྱིས་ཕྱེ། །བོད་འདིར་སྔ་རབས་འདས་པའི་མཁས་རྣམས་ཀྱིས། བློ་གྲོས་ལྡན་པའི་རྒྱས་བསྡུས་དུ་མ་བྱས། །ཕྱི་དུས་ཚིག་ཉུང་རྣམ་བཤད་མང་བྱས་པས། །བདག་གི་དོན་བསྡུས་དགོས་མེད་མ་ཡིན་ནམ། །འོན་ཀྱང་
ལུང་ཙམ་དགེ་བའི་བཤེས་ལས་ཐོས། །ཕྱི་དུས་ལྷ་སྟེང་དབེན་པ་བྱེད་པའི་ཚེ། །རབ་རིབ་འཁྲུལ་པའི་གཉིད་ཀྱི་རྨི་ལམ་ན། །སྟེང་ཕྱོགས་མཉམ་པ་ས་ཡི་དབུས་ན་ནི། །ཁང་བརྩེགས་མཛེས་ན་རྒྱལ་བའི་མཆོན་རྟེན་དྲུང༌།
དགེ་བའི་བཤེས་བཞུགས་གསུམ་གྱི་མགྲིན་གཅིག་ཏུ། །ཕ་རོལ་ཕྱིན་པའི་གཞུང་འདི་གསུངས་པ་ཐོས། །སད་ཚེ་བློ་ལ་རབ་ཏུ་གསལ་བར་སྣང༌། །དེ་ཕྱིར་འདི་ལ་མོས་པ་རྒྱ་ཆེན་སྐྱེས། །རྣམ་བཤད་བྱས་ཀྱང་འཇུག་པར་
བྱེད་མེད་པས། །མངོན་རྟོགས་སྣང་བྱེད་དོན་བསྡུས་ཚིག་འདི་དང༌། །སྐབས་བརྒྱད་སྟོང་ཐུན་གཉིས་༼ ཀརྨ་པ་རང་བྱུང་རྡོ་རྗེས་༽སྦྱར་དགེ་བ་ཡིས། །མྱུར་དུ་རྒྱལ་ཡུམ་མངོན་དུ་སྟོན་པར་ཤོག།།

༄༅། །ཤེས་རབ་ཀྱི་ཕ་རོལ་ཏུ་ཕྱིན་པ་སྐབས་བརྒྱད་སྟོང་ཐུན་བཞུགས་པའི་དབུ་ཕྱོགས་ལགས་སོ།།

༄༅། །ཨོཾ་སྭ་སྟི་སིདྡྷི་ཧཱུྃ། བླ་མ་དང་ནི་འཇམ་དབྱངས་ཀྱི། །ཞབས་ལ་གུས་པར་ཕྱག་འཚལ་ཏེ། །ཤེས་རབ་ཕ་རོལ་ཕྱིན་པ་ཡིས། །བསྡུས་དོན་ཟིན་རིས་
ཅུང་ཟད་བྲི། དེ་ཡང་མངོན་རྟོག་རྒྱན་ལས། །ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་
ཤེས་པ་ཉིད། །རྣམ་ཀུན་མངོན་རྫོགས་རྟོག་པ་སྟེ། །རྩེ་མོར་ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་རྣམས་བརྒྱད། །ཅེས་གསུང་
པས། ཡུལ་མཁྱེན་པ་གསུམ། ཐབས་སྦྱོར་བཞི། འབྲས་བུ་ཆོས་ཀྱི་སྐུ་དང་བརྒྱད་དོ།།།དེ་ལ་དང་པོ་མཁྱེན་གསུམ་ངོས་འཛིན་པ་ལའང་། མཁྱེན་པ་གསུམ་ཙམ་དང་

།སྐབས་དང་པོ་གསུམ་དུ་གསུངས་པའི་མཁྱེན་གསུམ་གཉིས་ཡིན། དང་པོ་ལའང་གསུམ་སྟེ་མཚན་ཉིད་དང༌། མཚོན་བྱ་སྒྲ་དོན། །མཚན་གཞིའི་
དབྱེ་བའོ། །དང་པོ་ལའང་གསུམ་ལས། གཞི་ཤེས་ཀྱི་མཚན་ཉིད་གཞི་ཐམས་ཅད་སྐྱེ་བ་མེད་པར་རྟོགས་པའོ། །དེ་ལ་ཡང་ཤེས་རྒྱུའི་གཞི་དང༌། ཤེས་བྱེད་ཀྱིས་བློ་དང༌། བློ་དེས་
གཞི་དེ་ཇི་ལྟར་ཤེས་ཚུལ་གསུམ་ཡོད་པ་ལས། །ཤེས་རྒྱུའི་གཞི་ནི། འཁོར་འདས་་ཀྱི་ཆོས་ཐམས་ཅད་ཡིན་ལ། །དེའང་བསྡུ་ན་བདེན་པ་བཞིར་འདུས་ཏེ། སྡུག་བསྔལ་གྱིས་
བདེན་པ་དང༌། ཀུན་འབྱུང་གིས་བདེན་པ་དང༌། །འགོག་པའི་བདེན་པ་དང༌། །ལམ་གྱིས་བདེན་པའོ། །དེ་རྣམས་རེ་རེ་ལའང་རྣམ་པའི་ཆོས་བཞི་ཡོད་པ་ལས། དང་པོ་སྡུག་

བསྔལ་བདེན་པའི་བཞི་ནི། སྡུག་བསྔལ་བ་དང༌། མི་རྟག་པ། སྟོང་པ་བདག་མེད་པའོ། །ཀུན་འབྱུང་གི་བཞི་ནི། རྒྱུ་ཀུན་འབྱུང་བ། རབ་ཏུ་སྐྱེ་བ། རྐྱེན་གྱིས་རྣམ་པའོ། །འགོག་པའི་བདེན་པ་བཞི་ནི། འགོག་པ། ཞི་བ། གྱ་
ནོམ་པ། ངེས་པར་འབྱུང་བའོ། །ལམ་གྱི་བདེན་པ་བཞི་ནི། ལམ། རིགས་པ། བསྒྲུབ་པ། ངེས་པར་འབྱིན་པའོ། །དེ་ལྟར་སྡུག་བསྔལ་བདེན་པ་ནད་དང་འདྲ་བར་ཤེས་བྱ། ཀུན་འབྱུང་གིས་བདེན་པ་ནད་ཀྱིས་རྒྱུ་དང་འདྲ་
བར་སྤངས་བྱ། འགོག་བདེན་ནད་མེད་པ་དང་འདྲ་བར་ཐོབ་བྱ། ལམ་བདེན་སྨན་བཟང་པོ་དང་འདྲ་བར་རྒྱུད་ལ་བསྟན་བྱ་ཡིན་པ་ལ། མུ་སྟེགས་པ་དང་ཐོས་བསམ་གྱི་བློ་མ་བསྒྱུར་བའི་སོ་སྐྱེ་ཐ་མ་པ་་རྣམས་ཀྱི་དེ་ལྟར་མི་
ཤེས་། །དེའང་སྡུག་བསྔལ་གྱི་བདེན་པ་ནི། ད་ལྟའི་རང་གིས་ཟག་བཅས་ཀྱི་ཕུང་པོ་འདི་ཉིད་སྐྱེ་བ་སྔ་མའི་ལས་དང༌། ཉོན་མོངས་པས་འདུ་བྱེད་ནས་བསྐྱེད་པའི་འབྲས་བུ་ཡིན་པས། སྡུག་བསྔལ་གསུམ་གྱིས་ཟིན་པའི་
ཕུང་པོ་ཡིན་ཞིང༌། མི་གཙང་བ་སྣ་ཚོགས་ལས་གྲུབ་པ་དེ་ལྟར་མ་ཤེས་ནས །རྟག་པ །གཙང་བ། བདེ་བ། བདག་དང་བདག་གི་ཁར་བདེན་པར་ཞེན། བདེན་ཞེན། དེ་ཉིད་ཉོན་མོངས་པའི་སྒྲིབ་པ་ཡིན་པས། དེའི་གཉེན་
པོར་ཉན་རང་ལ་སོགས་ཀྱིས་སོ་སོའི་སྡེ་སྣོད་ལ་ཐོས་བསམ་བྱས་ནས། མི་རྟག་པར་འདུ་ཤེས་པར་བྱས་ཤིང་༌། རྟགས་པ་གཙང་བ་ནི་ཀུན་རྫོབ་ཙམ་དུ་ཡང་མེད་པར་ཤེས་པར་བྱས་ཤིང༌། སྔར་གྱིས་བདེན་ཞེན་དེ་འགོག་

།པ་ཡིན་ནོ། ཀུན་འབྱུང་གིབདེ ན་པ་ནི། རྒྱུས་བསྡུས་པའི་ཟག་བཅས་ཀྱི་ཕུང་པོ་འདི་ཉིད་སྐྱེ་བ་ཕྱི་མའི་ལས་དང་ཉོན་མོངས་པ་དང༌། སྡུག་བསྔལ་བ་དང་ཟག་བཅས་ཀྱིས་ཕུང་པོས་ཀུན་
བསྐྱེད་པའི་རྒྱུ་དང༌། རྐྱེན་ལ་སོགས་པ་ཡིན་པ་ལ མུ་སྟེགས་ལ་སོགས་པ་རང་དེས་དེ་ལྟར་མ་ཤེས་ནས། རྟག་པ། གཙང་བ་བདེ་བ་བདག་དང་བདག་གི་བའི་རྒྱུའ མ། སྡུག་བསྔལ་ལ་སོགས་ཀྱི་རྒྱུ་མ་ཡིན་པར་བདེན་པར་
མ
ཞེན། བདེན་ཞེན་དེ་ཡང་ཉོན་སྒྲིབ་ཡིན་པས་དེའི་གཉེན་པོར་ཐོས་བསམ་གྱིས་སྒོ་ནས་ཉན་རང་ལ་སོགས་ཀྱི་རྟག་པ་གཙང་བ་གཅིག་པུ་བདག་དང་བདག་གི་བ་ནི་ཀུན་རྫོབ་ཏུའང་མེད། མི་རྟག་པ་དང་མི་གཙང་བ་ནི་ཕྱི་
མའི་ལས་དང་ཉོན་མོངས་པའི་རྒྱུ་དང་ལུས་ཀུན་གྱིས་རྒྱུ་ཡིན་པར་ཤེས་པར་བྱས་ནས་སྤངས་བར་བྱེད། འགོག་བདེན་ཡང་ནད་མེད་པ་དང་འདྲ་བར་ཐོབ་བྱ་ཀུན་རྫོབ་ཏུ་ཡོད་པ་དང་གང་གིས་བདག་ལ་སོགས་པས་སྟོང་པ་
ཡིན་པ་ལ། མུ་སྟེགས་ལ་སོགས་ཀྱི་དེ་ནད་མེད་པ་དང་འདྲ་བར་ཐོབ་བྱར་མི་ཤེས་པའམ། ཤེས་ཀྱང་རྟག་པ་གཅིག་པུ་བདག་དང་བདག་གི་བ་གཅིག་ཐོབ་རྒྱུ་ཡོད་ཡོད་པར་བདེན་པར་ཞེན། བདེན་ཞེན་དེའང་ཉོན་སྒྲིབ་
ཡིན་པས་ཐོས་བསམ་གྱི་སྒོ་ནས་ཉན་ཐོས་ལ་སོགས་ཀྱིས་རྟག་པ་རང་དབང་ཅན་གྱི་གང་གིས་བདག་ལ་སོགས་པ་ནི་ཀུན་རྫོབ་ཏུའང་མེད་པར་ཤེས་པར་བྱས་ནས་འགོག་བདེན་ནད་མེད་པ་དང་འདྲ་བར་ཐོབ་བྱར་བྱེད།

ལམ་བདེན་ཡང་སྨན་བཟང་པོ་དང་འདྲ་བར་རྒྱུད་ལ་བསྟན་བྱ་ཡིན་པ་ལ། མུ་སྟེགས་ལ་སོགས་ཀྱིས་དེ་ལྟར་མ་ཤེས་པའམ་ཤེས་ཀྱང་རྟག་པ་གཅིག་པུ་རང་དབང་ཅན་ལམ་བདེན་གཅིག་རྒྱུད་ལ་བསྟེན་རྒྱུ་ཡོད་ཡོད་པོར་
བདེན་པར་ཞེན། བདེན་ཞེན་དེ་ཡང་ཉོན་སྒྲིབ་ཡིན་པས་ཐོས་བསམ་གྱིས་སྒོ་ནས་ཉན་ཐོས་ལ་སོགས་རྟག་པ་གཅིག་པུ་རང་དབང་ཅན་ལ་སོགས་པ་གང་གིས་བདག་ནི་ཀུན་རྫོབ་ཏུ་ཡང་མེད་ཅིང༌། མི་རྟག་པ་སྐད་ཅིག་
མའི་ཕྲེང་བ་ཡིན་པར་ཤེས་པར་བྱས་ནས་རྒྱུད་ལ་བསྟན་བྱར་བྱེད། །དེས་ན་ཤེས་རྒྱུ་ནི་འཁོར་འདས་ཀྱི་ཆོས་ཐམས་ཅད་བདེན་པ་བཞིར་བསྡུད་ནས། སྡུག་བསྔལ་གྱི་བདེན་པ་དང་ཀུན་འབྱུང་གིས་བདེན་པ་འཁོར་བ་ཡིན་
ཏེ༑ འགོག་བདེན་དང་ལམ་བདེན་ནི་མྱ་ངན་ལས་འདས་པ་ཡིན་ནོ། །དེ་ཤེས་བྱེད་ཀྱི་བློ་ནི་ལས་དང་པོ་པའི་ཐོས་བསམ་ནས་བཟུང་སྟེ། སངས་རྒྱས་ཀྱི་ཡེ་ཤེས་ཀྱི་བར་གྱི་ཐོས་བསམ་བསྒོམ་གསུམ་གྱིས་བློ་རྣམས་ཡིན།
བློ་དེས་གཞི་དེ་ཇི་ལྟར་ཤེས་ཚུལ་ནི། ཉན་ཐོས་རྣམས་ཀྱིས་གཞི་འཁོར་འདས་ཀྱི་ཆོས་སམ། བདེན་པ་བཞི་ཡི་རྣམ་པ་མི་རྟག་པ་ལ་སོགས་པ་བཅུ་དྲུག་དང་བཅས་པ་དེ་བྱེད་པ་པོ་བདག་གི་ཕྱག་དང་དབང་ཕྱུག་ལ་
སོགས་ཀྱི་སྟོང་སྟེ་ཀུན་རྫོབ་ཙམ་དུ་ཡང་མེད། རང་གིས་ངོ་བོར་གྱུར་པའི་གང་གིས་བདག་རྟག་པ་གཅིག་པུ་རང་དབང་ཅན་གཙོ་བོ་དང་ཤེས་རིག་གི་སྐྱེས་བུ་ནི་ཀུན་རྫོབ་ཙམ་དུ་ཡང་མེད་པ ཕྱི་སྣོད་ཀྱི་འཇིག་རྟེན་དང་

།སྐྱེས་བུའི་ལུས་རག་པར་སྣང་བ་རྣམས་དང༌། གཟུག་སྒྲ་དྲི་རོ་རེག་ལ་སོགས་་པ་ཡུལ་ཡིད་དུ་འོང་མི་འོང་སྣ་ཚོགས་སུ་སྣང་བ་འདི་རྣམས་མེ་ལོང་ནང་གིས་གཟུགས་བརྙན་ནམ་རྨི་ལམ་
གྱིས་ཡུལ་ལྟར་རྫུན་པ་ཡིན་རག་པ་འདི་རྣམས་བརྩམ་པར་བྱེད་པའི་རྡུལ་ཕྲ་རབ་ཆ་ཤས། མེད་པ་གཅིག་དོན་དམ་པར་བདེན། ཤེས་པ་ཡང་འཁོར་བ་ཐོག་མ་མེད་པ་ནས་ད་ལྟའི་བར་རམ། སེམས་ཅན་ཆུང་ངུ་བཙས་མ་
མ ༑་ནས་མ་ཤི་ཡིས་བར་དུ་རྒྱུན་མ་ཆད་པའི་སྲིང་ངེ་སྣང་བ་འདི་རྫུན་པ་ཡིན་ལ། རྒྱུན་དེ་བརྩམ་པར་བྱེད་པའི་ཤེས་པ་སྐད་ཅིག་མའི་ཕྲེང་བ་སྲང་མདའི་མཐོན་དམན་ལྟར་སྔ་མ་འགག་པ་དང་ཕྱི་མ་སྐྱེ་བ། དུས་མཉམ་
ཐག་ནས
པའི་སྐད་ཅིག་ཆ་ཤས་མེད་པ་བདེན་པར་འདོད། དེས་ན་གཞི་་འཁོར་འདས་ཀྱི་ཆོས་ཐམས་ཅད་དོན་དམ་བདེན་པ་བཞི་ལ་རྟག་པ་གཅིག་པུ་རང་དབང་ཅན་གྱི་བདག་ནི་ཀུན་རྫོབ་ཏུ་ཡང་མེད་ལ། ཆོས་ཀྱིས་བདག་ཕྱི་
བཟུང་བ་རྡུལ་ཕྲ་རབ་ཆ་མེད་དང༌། ནང་འཛིན་པ་སྐད་ཅིག་ཆ་མེད་ཡིན་པ་ཐོས་བསམ་བསྒོམ་གསུམ་གྱིས་སྒོ་ནས་ཤེས་པར་བྱེད་པ་དེ་ཉན་ཐོས་ཀྱི་གཞི་ཤེས་ཡིན། རང་སངས་རྒྱས་ཀྱིས་ཤེས་ལུགས་དེའི་སྟེང་དུ། ཕྱི་
བཟུང་བའི་ཡུལ་རྡུལ་ཕྲ་རག་ཀྱང་ཡང་དག་པར་ན་བདེན་པར་གྲུབ་པ་མེད། ནང་འཛིན་པ་སྐད་ཅིག་ཆ་མེད་ནི་མཐའ་གཅིག་ཏུ་བདེན་པར་ཞེན་ནས་ཐོས་བསམ་བསྒོམ་གསུམ་གྱིས་ཤེས་པར་བྱེད་པ་དེ་རང་སངས་རྒྱས་ཀྱི་

གཞི་ཤེས་ཡིན། ཐེག་ཆེན་པས་ཤེས་ལུགས་དེའི་སྟེང་དུ་ནང་འཛིན་པ་སྐད་གཅིག་ཆ་མེད་ཀྱང༌། ཡང་དག་པར་ན་རང་བཞིན་མེད། སྤྲོས་པ་དང་བྲལ་བར་ཐོས་བསམ་བསྒོམ་གསུམ་གྱིས་ཤེས་པར་བྱེད་པ་དེ་ཐེག་ཆེན་པའི་
གཞི་ཤེས་ཡིན་ཏེ། དེ་རྣམས་ཀྱི་སྒོ་ནས་གཞི་ཤེས་ངོས་བཟུང་བ་ཡིན་ནོ། གཉིས་པ་ལམ་ཤེས་ཀྱི་མཚན་ཉིད་ནི། ལམ་ཐམས་ཅད་སྐྱེ་བ་མེད་པར་རྟོགས་པ་ཡིན་ནོ། །དེ་ལ་ཡང་རྟོག་རྒྱུའི་ལམ་དང༌། རྟོག་བྱེད་ཀྱི་བློ་དང༌།
བློ་དེས་ལམ་དེ་ཇི་ལྟར་རྟོག་ཚུལ་གསུམ་གྱིས་སྒོ་ནས་ངོས་འཛིན་པ་ལས། དེ་ལ་རྟོག་རྒྱུ་ཡིས་ལམ་ནི་སྔར་བཤད་པའི་ཉན་རང་དང༌། ཐེག་ཆེན་གྱི་གཞི་ཤེས་གསུམ་ཡིན་ཏེ། གཞི་ཤེས་དེ་གསུམ་ལ་བརྟེན་ནས་འཁོར་བ་
3
ནས་མྱ་ངན་ལས་འདས་པར་འགྲོ་བའི་ཕྱིར་རོ། །དེ་ཡང་ལམ་དེ་གསུམ་ཐེག་ཆེན་གྱིས་གང་ཟག་ཡུལ་གཅིག་གིས་རྒྱུད་ལ་ཡོན་ཏན་ཡར་ལྡན་དུ་ཚངས་བ་ཡིན་ཏེ། འདི་ལྟར་བྱང་ཆུབ་སེམས་པ་གཅིག་གིས་འཁོར་འདས་ཀྱི་
ཆོས་ཐམས་ཅད་བདེན་པ་བཞི་གང་གིས་བདག་རྟགས་པ་གཅིག་པུ་རང་དབང་ཅན་གྱིས་སྟོང་པར་རྟོགས་པའི་ངོས་ནས་ཉན་ཐོས་ཀྱི་གཞི་ཤེས་དང་འདྲ་ལ། དེའི་སྟེང་དུ་ཕྱི་བཟུང་བའི་ཡུལ་རྡུལ་ཕྲ་རག་རང་བཞིན་མེད་
པར་རྟོགས་པའི་ངོས་ནས་རང་སངས་རྒྱས་ཀྱི་གཞི་དང་འདྲ་ཞིང་། དེའི་སྟེང་དུ་ནང་འཛིན་པའང་རང་བཞིན་མེད་པར་རྟོགས་པའི་ངོས་ནས་ཐེག་པ་ཆེན་པོ་རང་ཉིད་ཀྱི་གཞི་ཤེས་ཡིན་པའི་ཕྱིར་རོ།

།རྟོགས་ཚུལ་དེ་གསུམ་ཡང་གང་ཟག་གཅིག་གི་རྒྱུད་སྟེང་དུ་རྩི་ན། བློ་ངོ་བོ་གཅིག་ལ་ལྡོག་པས་ཕྱེ་བའི་ཐ་དད་གསུམ་ཡིན་གྱིས། རྫས་ཐ་དད་མ་ཡིན་ནོ། །དེ་ཤེས་རྒྱུའི་ལམ་གང་ཟག་
གཅིག་གི་རྒྱུད་སྟེང་དུ་ཚང་བའི་གཞི་ཤེས་གསུམ་པོ་ཡིན་ལ། ཤེས་བྱེད་ཀྱིས་བློ་ནི། བྱང་ཆུབ་སེམས་པའི་ཁོ་རང་གི་གཞི་ཤེས་དེ་ཡིན། བློ་དེས་ལམ་དེ་ཇི་ལྟར་ཤེས་ཚུལ་ནི། བྱང་ཆུབ་སེམས་དཔའ་གཅིག་གི་་སྟེང་
གི་རྒྱུད་སྟེང་གི་གཞི་ཤེས་གསུམ་པོ་འཁོར་བ་ནས་མྱ་ངན་ལས་འདས་པའི་སར་འགྲོ་བའི་ལམ་ཡིན་པས། ལམ་ཞེས་ཀྱང་ཟེར་ལ། ལམ་དེ་ཁོ་རང་གིས་ཁོ་རང་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་
བར་ཤུག་ལ་ཤེས་པའི་ངོས་ནས་ལམ་ཤེས་ཞེས་ཟེར་ལམ་ཤེས་འདི་ཉན་རང་ལ་མེད་དེ། གཞི་བདེན་པ་གཉིས་ལམ་འཁོར་འདས་ཀྱི་ཆོས་དང་གང་གི་བདག་དང་ཆོས་ཀྱི་བདག་ཕྱེད་དང་གཉིས་ཀྱིས་སྟོང་པར་རྟོག་པའི་
FE
གཞི་ཤེས་ཡོད་ཀྱང་། གཞི་ཤེས་ཁོ་རང་གི་ཁོ་རང་བཞིན་མེད་པར་མ་རྟོགས་པའི་ཕྱིར་རོ། །དེས་ན་ལམ་ཤེས་ནི། ཐེག་ཆེན་ཁོ་ན་ན་ཡོད་དོ། །དེ་རྣམས་ཀྱི་ལམ་ཤེས་ངོས་བཟུང་བ་ཡིན་ནོ། གསུམ་པ་རྣམ་མཁྱེན་གྱི་མཚན་
ཉིད་ནི། རྣམ་པ་ཐམས་ཅད་སྐྱེ་བ་མེད་པར་རྟོགས་པ་ཡིན། དེ་ལ་ཡང་རྟོག་རྒྱུའི་རྣམ་པས། རྟོགས་བྱེད་ཀྱི་བློ་དང་། བློ་དེས་རྣམ་པ་དེ་ཇི་ལྟར་རྟོག་ཚུལ་གསུམ་ཡོད་པ་ལས་རྟོག་རྒྱུའི་རྣམ་པ་ནི་གཞི་བདེན་པ་བཞི་ལ་ཡོད་

པའི་རྣམ་པ་མི་རྟགས་པ་ལ་སོགས་བཅུ་དྲུག་དང༌། ཐེག་ཆེན་གྱིས་ལམ་ཤེས་སམ། མཐོང་ལམ་ལ་ཡོད་པའི་རྣམ་པ་ཡེ་ཤེས་སྐད་ཅིག་མ་བཅུ་དྲུག་ཡིན། དེ་ལ་ཡང་དོན་དམ་པའི་གནས་ལུགས་ཀྱི་རྣམ་པ་དང༌། ཀུན་རྫོབ་
ཀྱི་གནས་ལུགས་ཀྱི་རྣམ་པ་གཉིས། དེ་ཡང་དང་པོ་ནི་བཅུ་དྲུག་པོ་ཕྲག་གཉིས་པོ་ཡང་དག་པར་ན་སྤྲོས་པ་དང་བྲལ་བར་གནས་པ་དེ་ལ་རྣམ་པ་ཞེས་མིང་བཏག་པ་ཙམ་མོ། ཀུན་རྫོབ་ཀྱིས་གནས་ལུགས་ཀྱི་རྣམ་པ་ནི།
བདེན་པ་བཞི་ཡི་མི་རྟག་ལ་སོགས་བཅུ་དྲུག་དང༌། མཐོང་ལམ་གྱི་ལམ་ཤེས་སྐད་ཅིག་མ་བཅུ་དྲུག་ཡིན། དེ་ལ་དང་པོ་ནི་གོང་དུ་བཤད་ཟིན་ལ། ཡུལ་བདེན་པ་བཞི་ལ་ལྟོས་ནས་ཡུལ་ཅན་བློ་ཆོས་བཟོད་ཆོས་ཤེས་རྗེས་
Sftb
བཟོད་རྗེས་ཤེས་ཏེ་བཞི་བཞི་ཡོད་པས་བཅུ་དྲུག་ཡིན། དེ་ལ་དང་པོ་སྡུག་བསྔལ་གྱི་བདེན་པའི་སྐད་ཅིག་མ་བཞི་ཡི་ཡུལ་ཅན་ཡེ་ཤེས་ངོས་འཛིན་ན། སྡུག་བསྔལ་བདེན་པ་ལ། སྡུག་བསྔལ་བ། མི་རྟག་པ། སྟོང་ཕ་བདག་
མེད་པ་བཞི་ཡོད་པ་ལས། སྡུག་བསྔལ་བ་ལ་ཡང༌། ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བར་རྟོགས་པའི་བློ་ལ་སྡུག་བསྔལ་གྱི་བདེན་པ་ལ་ཆོས་པའི་བཟོད་པ་ཞེས་ཟེར། ཡང་སྡུག་བསྔལ་གྱི་བདེན་པ་
འདི་ཉིད་བརྟག་པ་མ་ཡིན་ཞིང༌། ཡང་དག་པར་ན་མི་རྟག་པའང་གྲུབ་པ་མེད་པར་རྟོགས་པའི་ངོས་ནས་སྡུག་བསྔལ་གྱིས་བདེན་པ་ལ་ཆོས་ཤེས་པའི་ཡེ་ཤེས་ཞེས་ཟེར། ཡང་སྡུག་བསྔལ་གྱིས་བདེན་པ་དེ་ཉིད་བྱེད་པ་པོ་

།བདག་གམ། ཕྱ་དང་དབང་ཕྱུག་ལ་སོགས་པ་ནི་ཀུན་རྫོབ་ཏུའང་མེད་པས་དེས་སྟོང་ཞིང༌། ཡང་དག་པར་ན་དེས་སྟོང་པའི་ཟག་བཅས་འབྲས་བུར་འགྱུར་བའི་ཕུང་པོ་འདིའང་སྤྲོས་པ་
དང་བྲལ་བར་རྟོགས་པའི་ངོས་ནས་སྡུག་བསྔལ་གྱི་བདེན་པ་ལ་རྗེས་སུ་ཤེས་པའི་བཟོད་པ་ཞེས་ཟེར་རོ། །ཡང་ཟག་བཅས་དང་འབྲས་བུར་གྱུར་པའི་ཕུང་པོ་འདི་ལ་རང་གི་ངོ་བོར་གྱུར་པའི་གང་གིས་བདག་རྟག་པ་གཅིག་
པུ་རང་དབང་ཅན་ནི་ཀུན་རྫོབ་ཏུ་ཡང་མེད་ཅིང་ཆོས་ཀྱི་བདག་རྡུལ་ཕྲ་རག་དང༌། ཤེས་པ་སྐད་ཅིག་གིས་ཚོགས་སུ་སྣང་བ་འདི་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བར་རྟོགས་པའི་ངོས་ནས་སྡུག་བསྔལ་
སྐ
གྱི་བདེན་པ་ལ་རྗེས་སུ་ཤེས་པའི་ཡེ་ཤེས་ཞེས་མིང་འདོག་པ་སྟེ། ཡུལ་སྡུག་བསྔལ་བདེན་པའི་ཡུལ་ཅན་ཡེ་ཤེས་སྐད་ཅིག་མ་བཞིའོ། །ཀུན་འབྱུང་གི་བདེན་པའི་ཡུལ་ཅན་ཡེ་ཤེས་སྐད་ཅིག་མ་བཞི་ནི། ད་ལྟའི་ཟག་བཅས་
3 ཀྱི་ཕུང་པོ་འདི་ཉིད། ཀུན་རྫོབ་ཏུ་སྐྱེ་བ་ཕྱི་མའི་ལས་དང་ཉོན་མོངས་པའི་རྒྱུ་ཡིན་ཞིང་ཡང་དག་པར་ན་དེའི་རྒྱུར་གྲུབ་པ་མེད་དེ། སྤྲོས་པ་དང་བྲལ་བའི་བློ་དེ་ལ་ཀུན་འབྱུང་གི་བདེན་པ་ལ་ཆོས་ཤེས་པའི་བཟོད་པ་ཅེས་
ཟེར། ཡང་ད་ལྟའི་ཟག་བཅས་ཀྱི་ཕུང་པོ་འདི་ཉིད་ལ་བརྟེན་ནས་སྐྱེ་བ་ཕྱི་མའི་ལས་དང་ཉོན་མོངས་པ་ཀུན་འབྱུང་ལ། ཡང་དག་པར་ན་འབྱུང་མི་འབྱུང་གང་དུའང་གྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་

དེ་ལ་ཀུན་འབྱུང་གི་བདེན་པ་ལ་ཆོས་ཤེས་པའི་ཡེ་ཤེས་ཞེས་ཟེར། ཡང་ད་ལྟའི་ཟག་བཅས་ཀྱི་ཕུང་པོ་འདི་ཉིད་ལ་བརྟེན་ནས་སྐྱེ་བ་ཕྱི་མའི་ལས་དང་ཉོན་མོངས་པ་ལ་་སོགས་སྡུག་བསྔལ་ཀུན་རབ་ཏུ་སྐྱེ་ཞིང༌། ཡང་དག་
པར་ན་སྐྱེ་མི་སྐྱེ་སོགས་གང་དུའ ང་གྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་དེ་ལ་ཀུན་འབྱུང་གི་བདེན་པ་ལ་རྗེས་སུ་ཤེས་པའི་བཟོད་པ་ཞེས་ཟེར། །ཡང་ད་ལྟའི་ཟག་བཅས་ཀྱི་ཕུང་པོ་འདི་ཉིད་སྐྱེ་བ་ཕྱི་མའི་
ལས་དང་ཉོན་མོངས་པ་དང་སྡུག་བསྔལ་ལ་སོགས་ཟག་བཅས་ཀྱིས་ཕུང་པོ་བསྐྱེད་པའི་རྐྱེན་ཡིན་ཞིང་ཡང་དག་པར་ན་རྐྱེན་ཡིན་མིན་གང་དུ་ཡང་གྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་དེ་ལ་ཀུན་འབྱུང་གི་
37
བདེན་པ་ལ་རྗེས་སུ་ཤེཤེས་པའི་ཡེ་ཤེས་ཞེས་ཟེར་ཏེ། དེ་ལྟར་ན་ཀུན་འབྱུང་གི་བདེན་པའི་སྐད་ཅིག་མ་བཞིའོ། །འགོག་བདེན་གྱི་ཡུལ་ཅན་སྐད་ཅིག་མ་བཞི་ནི། མྱ་ངན་ལས་འདས་པ་ཟག་མེད་རྣམ་བྱང་གི་ཕུང་པོ་ལ་རྒྱུ་
ལས་དང་ཉོན་མོངས་པ་བཀག་སྟེ་སྤངས་པས། འབྲས་བུ་སྡུག་བསྔལ་གྱི་ཕུང་པོའ མ་བདེན་པ་བཀག་སྟེ་སྤངས་བར་རྟོགས་ཅིང༌། ཡང་དག་པར་ན་བཀག་མ་བཀག་གང་དུའང་གྲུབ་པ་མེད་པ་སྤྲོས་པ་དང་བྲལ་བར་རྟོགས་
པའི་བློ་དེ་ལ་འགོག་པའི་བདེན་པ་ལ་ཆོས་ཤེས་པའི་བཟོད་པ་ཞེས་ཟེར། ཡང་རྣམ་བྱང་ཟག་མེད་ཀྱི་ཕུང་པོ་ལ་རྒྱུ་ལས་དང་ཉོན་མོངས་པ་ཞི་སྟེ་སྤངས་པས། འབྲས་བུ་སྡུག་བསྔལ་གྱི་བདེན་པ་ཞི་སྟེ་སྤངས་བར་རྟོགས་

།ཤིང༌། ཡང་དག་པར་ན་ཞི་མ་ཞི་གང་དུའང་གྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་དེ་ལ་འགོག་བདེན་ལ་ཆོས་ཤེས་པའི་ཡེ་ཤེས་ཞེས་ཟེར། ཡང་རྣམ་བྱང་ཟག་མེད་ཀྱི་ཕུང་
པོ་འདི་ཉིད་རྒྱུ་ཀུན་འབྱུང་གི་བདེན་པ་དང་འབྲས་བུ་སྡུག་བསྔལ་གྱི་བདེན་པ་བག་ཆགས་དང་བཅས་པ་སྤུངས་པས། བདེ་བ་གྱ་ནོམ་པ་དང༌། བདེན་པར་རྟོག་ཅིང༌། ཡང་དག་པར་ན་གྱ་ནོམ་མ་ནོམ་གང་དུ་ཡང་གྲུབ་པ་
མེད་དེ་སྤྲོས་པ་དང་བྲལ་བར་རྟོགས་པའི་བློ་དེ་ལ་འགོག་པའི་བདེན་པ་ལ་རྗེས་སུ་ཤེས་པའི་བཟོད་པ་ཅེས་ཟེར། ཡང་རྣམ་བྱང་ཟག་མེད་ཀྱིས་ཕུང་པོ་འདི་ཉིད་རྒྱུ་ཀུན་འབྱུང་གི་བདེན་པ་དང༌། འབྲས་བུ་སྡུག་བསྔལ་அ
གྱི་བདེན་པའི་དྲི་མ་བགས་ཆག་དང་བཅས་པ་སྤངས་པས་ཁམས་སུ་འཁོར་བའི་སྡུག་བསྔལ་ལ་ངེས་པར་ཐར་ནས་མྱ་ངན་ལས་འདས་པའི་སར་ངེས་པར་འབྱུང་བར་རྟོགས་ཤིང༌། ཡང་དག་པར་ན་ངེས་པར་འང༵
འབྱུང་མ་བྱུང་
གང་དུའང་གྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་དེ་ལ་འགོག་པའི་བདེན་པ་ལ་རྗེས་སུ་ཤེས་པའི་ཡེ་ཤེས་ཤེས་ཟེར། དེ་ལྟར་ན་འགོག་བདེན་གྱི་ཡུན་ཡེ་ཤེས་སྐད་ཅིག་མ་བཞིའོ། །ལམ་བདེན་གྱི་ཡུན་ཡེ་
ཤེས་སྐྲད་ཅིག་མ་བཞི་ནི། ལམ་ཕར་ཕྱིན་དྲུག་གམ་བསླབས་པ་གསུམ་སྨན་བཟང་པོ་དང་འདྲ་བར་རྒྱུད་ལ་བསྟན་བྱར་ཤེས་ཤིང་། ཡང་དག་པར་ན་རྒྱུད་ལ་བསྟན་བྱར་སྒྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་

དེ་་ལ་ལམ་གྱིས་བདེན་པ་ལ་ཆོས་ཤེས་པའི་བཟོད་པ་ཅེས་ཟེར་རོ། ཡང་བསླབ་པ་གསུམ་མམ་ཕར་ཕྱིན་དྲུག་རང་གི་བསྒྲུབ་རྒྱུར་ཤེས་ལ་ཡང་དག་པར་ན་བསྒྲུབ་རྒྱུ་ཡིན་མིན་གང་དུའང་གྲུབ་པ་མེད་དེ་སྤྲོས་པ་དང་བྲལ་
བར་རྟོགས་པའི་བློ་དེ་ལ་ལམ་བདེན་ལ་རྗེས་སུ་ཤེས་པའི་ཡེ་ཤེས་ཞེས་ཟེར་རོ། །ཡང་བསླབ་པ་གསུམ་མམ་ཕར་ཕྱིན་དྲུག་རང་གི་རྒྱུད་ལ་བརྟེན་ཅིང་ཉམས་སུ་བླངས་ནས་ཁམས་གསུམ་འཁོར་བའི་སྡུག་བསྔལ་ལས་ངེས་
པར་འབྱིན་ཅིང་མྱ་ངན་ལས་འདས་པ་ཐོབ་པར་བྱེད་པའི་ས་ལམ་ཡིན་པར་ཤེས་ཤིང་ཡང་དག་པར་ན་ངེས་པར་འབྱིན་མི་འབྱིན་གང་དུའང་གྲུབ་པ་མེད་དེ་སྤྲོས་པ་དང་བྲལ་བར་རྟོགས་པའི་བློ་དེ་ལ་ལམ་གྱི་བདེན་པ་ལ་
རྗེས་སུ་ཤེས་པའི་ཡེ་ཤེས་ཟེར་ཏེ། ལམ་གྱི་བདེན་པའི་ཡུལ་ཅན་ཡེ་ཤེས་སྐད་ཅིག་མ་བཞིའོ། །དེ་ལྟར་ན་བདེན་པ་བཞི་ལ་ཡོད་པའི་རྣམ་པ་མི་རྟག་པ་ལ་སོགས་པ་བཅུ་དྲུག་དང༌། ལམ་ཤེས་ལ་ཡོད་པའི་རྗེས་ཤེས་ལ་
སོགས་ཡེ་ཤེས་ཀྱི་རྣམ་པ་བཅུ་དྲུག་ཕྲག་གཉིས་སོ། །ཡེ་ཤེས་ཀྱི་རྣམ་པ་བཅུ་དྲུག་པོ་འདི་ཡང་ཡུལ་བདེན་པ་བཞི་ལ་ལྟོས་ནས་ཡུལ་ཅན་ཡེ་ཤེས་ཀྱི་དབྱེ་བ་བྱས་པར་ཟད་ཀྱི། ཡུལ་ཆོས་དེའི་ཡུལ་ཅན་དང་། ཡུལ་ཅན་དེའི་
་ཤེས་ཀྱིས་ཡུལ་ཅན་གྱི་སྒོ་ནས་རྗེས་ཤེས་ལ་སོགས་བཅུ་དྲུག་ཏུ་དབྱེ་བ་ནི་སེམས་ཙམ་པའི་ལུགས་ཡིན་པས་གཞན་དུ་ཤེས་པར་བྱའོ། །འདི་ནི་དབུ་མ་པའི་ལུགས་ཡིན་པས། ལས་དང་པོ་པས་གོ་བདེ་བའི་ཕྱིར་འདིར་

།བཀོད་པ་ཡིན་ནོ། །དེས་ན་ཤེས་རྒྱུའ མ་རྟོག་རྒྱུའི་རྣམ་པ་ནི་ཡུལ་ཡུལ་ཅན་ལ་རང་བཞིན་གྱིས་བསྡུས་པའི་རྣམ་པ་བཅུ་དྲུག་ཕྲག་གཉིས་པོ་ལ་སོགས་འཁོར་འདས་ཀྱི་ཆོས་རྣམས་མ་ལུས་
པ་ཡིན། རྟོག་བྱེད་ཀྱི་བློ་ནི་སྔར་བཤད་པའི་ཐེག་ཆེན་གྱི་ལམ་ཤེས་དེ་ཉིད་ཡིན། བློ་དེས་རྣམ་པ་ཇི་ལྟར་རྟོགས་ཚུལ་ནི། ཐེག་ཆེན་གྱི་ལམ་གསུམ་སྐྱེ་མེད་དུ་རྟོགས་པའི་ལམ་ཤེས་དེ་ཉིད་ཀྱི་སྔར་བཤད་པའི་ལམ་ཤེས་དེ་
ཉིད་ཀྱི་རྣམ་པ་རྣམས་ཡང་དག་པ་ན་ཅི་ཡི་ངོ་བོར་གྲུབ་པ་མེད་སྤྲོས་པ་དང་བྲལ་བར་རྟོགས་པའི་བློ་དེ་ཉིད་ལ་རྣམ་མཁྱེན་ཅེས་ཟེར་ཏེ། དེ་རྣམས་ཀྱིས་རྣམ་མཁྱེན་ངོས་བཟུང་བ་ཡིན་ནོ། །གསུམ་པ་མཚོན་བྱ་སྒྲ་དངོས་ལ་
གསུམ་ལས། ་གཞི་ཤེས་ནི་གཞི་འཁོར་འདས་ཀྱིས་ཆོས་ཉིད་དམ་པ་བདེན་པ་བཞི་སྐྱེ་བ་མེད་པར་ཤེས་པའི་ཕྱིར་ན་གཞི་ཤེས་སོ། །ལམ་ཤེས་ནི། ཉན་རང་གཉིས་དང་ཐེག་ཆེན་གྱི་ལམ་དང་གསུམ་སྐྱེ་བ་མེད་པར་ཤེས་
པའི་ཕྱིར་ན་ལམ་ཤེས་སོ།།རྣམ་མཁྱེན་ནི་ཡུལ་ཅན་གྱིས་བསྡུས་པའི་འཁོར་འདས་ཀྱི་ཆོས་རྣམ་པ་སྣང་ཙམ་པའང་ཡང་དག་པར་ན་སྐེ་བ་མེད་དེ་སྤྲོས་པ་དང་བྲལ་བར་མཁྱེན་པའི་ཕྱིར་ན་རྣམ་མཁྱེན་ཅེས་ཟེར་རོ། གསུམ་
པ་དབྱེ་བ་ལ་ལྔ་ལས། དབྱེ་གཞི་ནི་མཁྱེན་གསུམ་ཙམ་ཡིན་ལ། དབྱེ་བའི་ངོ་བོ་ནི་གཞི་ཤེས་ལམ་ཤེས་རྣམ་མཁྱེན་གསུམ་ཡིན། གསུམ་དུ་འབྱེད་པའི་རྒྱུ་མཚན་ནི། དམིགས་ཡུལ་བཞི་བདེན་པ་བཞི་དང༌། ལམ་གསུམ་

དང་རྣམ་པ་རྣམས་ཏེ་ཡུལ་གསུམ་ཡོད་པས་ཡུལ་དེ་གསུམ་སྐྱེ་མེད་དུ་རྟོགས་པའི་བློ་གསུམ་དུ་བྱའོ། །དབྱེ་དོན་ནི་སྤྱི་རིགས་ངོ་བོ་གཅིག་ལ་ལྡོག་པ་ཐ་དད་ཡིན་ཏེ། འདི་ལྟར་ཐེག་ཆེན་གྱི་གང་ཟག་གཅིག་གིས་ཐོས་བསམ་
བསྒོམ་གསུམ་གྱི་སྒོ་ནས་གཞི་བདེན་པ་བཞིའམ། འཁོར་འདས་ཀྱི་ཆོས་ཉིད་ཡང་དག་པར་ན་ཅིའི་ངོ་བོར་གྲུབ་པ་མེད་དེ་སྤྲོས་མེད་དུ་རྟོགས་པའི་ངོས་ནས་གཞི་ཤེས་ཞེས་ཟེར་ལ། གཞི་ཤེས་དེ་ཉིད་སངས་རྒྱས་ཀྱི་སར་
འགྲོ་བའི་ལམ་ཡིན་པས་ཁོ་རང་ཡང་དག་པར་ན་རང་བཞིན་མེད་དེ་སྤྲོས་བྲལ་དུ་རྟོགས་པའི་ངོས་ནས་ལམ་ཤེས་ཅེས་ཟེར་ཞིང་ཡང་ལམ་ཤེས་དེ་ཉིད་སྔར་བཤད་པའི་འཁོར་འདས་ཀྱི་ཆོས་རྣམ་པ་ཙམ་ཡང་དག་པར་ན་
རང་ང་བཞིན་མེད་དེ་སྤྲོས་པ་དང་བྲལ་བར་མཁྱེན་པའི་ངོས་ནས་རྣམ་མཁྱེན་ཅེས་ཟེར་རོ། །དེས་ན་མཁྱེན་གསུམ་འདི་ནི་མཁྱེན་གསུམ་གྱི་སྤྱི་རིགས་ཡིན་པས་ལས་དང་པོ་པའི་ཚོགས་ལམ་ནས་བཟུང་སྟེ་སངས་རྒྱས་ཀྱིས་
བར་དུ་ཡོད་དོ། །བྱེ་བྲག་ནི་ཐ་དད་དེ་ཉན་རང་གིས་གཞི་ཤེས་ཉན་རང་གི་རྒྱུད་ལ་ཡོད། བྱང་ཆུབ་སེམས་དཔའི་ལམ་ཤེས་བྱང་ཆུབ་སེམས་དཔའི་རྒྱུད་ལ་ཡོད། སངས་རྒྱས་ཀྱི་རྣམ་མཁྱེན་སངས་རྒྱས་ཀྱི་རྒྱུད་ལ་ཡོད་པས།
གང་ཟག་ཐ་དད་ཀྱིས་རྒྱུད་དང་འབྲེལ་བའི་ཕྱིར་འདི་ནི་མཁྱེན་གསུམ་བྱེ་བྲག་ཡིན་ཏེ། སྐབས་དང་པོ་གསུམ་གྱིས་གཏན་ལ་དབབ་བྱའི་སྐབས་ཡིན་པས་འོག་ཏུ་ཤེས་པར་བྱའོ། །ལྔ་པ་མཁྱེན་གསུམ་གྱི་དྲང་ངེས་ནི། ཡུལ་

།གྱིས་སྒོ་ནས་གྲང་ངེས་ཏེ། འབྱེད་པའི་རྒྱུ་མཚན་བཞིན་ནོ། །དེ་རྣམས་ཀྱིས་མདོར་བསྡུས་པའི་སྒོ་ནས་མཁྱེན་གསུམ་ཙམ་གྱིས་སྤྱི་ལྡོག་གཅིག་ངོས་བཟུང་བ་ཡིན་ནོ། །ཡང་མཁྱེན་གསུམ་
བྱེ་བྲག་ཏུ་སོ་སོས་ཁྱད་པར་དང་བཅས་ཏེ་ངོས་འཛིན་ན་གསུམ་སྟེ། དང་པོ་རྣམ་མཁྱེན་ལ་མཚན་ཉིད་ཀྱི་སྒོ་ནས་ངོས་བཟུང་བ་དང༌། དེས་རིགས་མི་མཐུན་སེལ་ཚུལ་གཉིས་ཡིན། དང་པོ་ལ་ཡང་གསུམ་ཡོད་པ་ལས་
{ མཁྱེན་གསུམ་ཙམ་གྱིས་མཚན་ཉིད་རྣམ་པ་ཐམས་ཅད་སྐྱེ་བ་མེད་པར་རྟོགས་པའི་རྣལ་འབྱོར་ཁྱད་པར་ཅན་དང༌། ཇི་ལྟ་བ་མཁྱེན་པའི་རྣམ་མཁྱེན་གྱིས་མཚན་ཉིད་ཤེས་བྱའི་རྣམ་པ་ཐམས་ཅད་ཀྱི་ཆོས་ཉིད་མཐར་ཐུག་པ་
མངོན་སུམ་དུ་རྟོགས་པ་དང༌། ཇི་སྙེད་པ་མཁྱེན་པའི་རྣམ་མཁྱེན་གྱིས་མཚན་ཉིད་ངོ་བོ་རྒྱུ་འབྲས་ཀྱིས་རྣམ་པ་མ་ལུས་པ་མངོན་སུམ་དུ་རྟོགས་པ་ཡིན་ནོ། །དེ་ལ་མཚན་ཉིད་དང་པོ་ལ་ཁྱད་པར་ཅན་བྱས་པས་ཁྱད་པར་དུ་
བྱེད་ཆོས་ནི། ཕྲིན་ལས་དང་། རྟོགས་པ་དང༌། སྤངས་བ་མཐར་ཐུག་པས་ཁྱད་པར་དུ་བྱས་པ་ཡིན་ནོ། །དེས་ན་འདིར་བཤད་པའི་རྣམ་མཁྱེན་དེ་ནི་སངས་རྒྱས་ཁོ་ནའི་རྒྱུད་དང་འབྲེལ་བར་ཡོད་ཀྱིས་དེ་ལས་གཞན་དུ་མེད་
དོ༑ །གཉིས་པ་རིགས་མི་མཐུན་སེལ་ཚུལ་ནི། ཐམས་ཅད་སྐྱེ་བ་མེད་པར་རྟོགས་པར་བྱས་པས་ཤེར་ཕྱིན་མ་ཡིན་པ་བཅད་ནས་ཡིན་པར་བསྒྲུབ་ལ། རྣམ་པ་ཐམས་ཅད་བྱས་པས་ལྷག་མ་བདུན་ཡིན་པ་བསལ་ཅིང༌། ཁྱད་

པར་ཅན་བྱས་པས་རྒྱུན་མཐའ་མན་ཆད་ཀྱི་རྣམ་མཁྱེན་རྗེས་མཐུན་པ་བསལ་ནས་སངས་རྒྱས་ཀྱི་རྣམ་མཁྱེན་དུ་བསྒྲུབ་བོ། །ཆོས་ཉིད་ཡང་དག་པར་རྟོགས་པར་བྱས་པས་ཇི་རྙེད་པ་མཁྱེན་པའི་རྣམ་མཁྱེན་སེལ་ཞིང༌།
གཉིས་པ་ལམ་ཤེས་ལ་ཡང་མཚན་ཉིད་ཀྱི་སྒོ་ནས་རང་ལྡོག་ངོས་བཟུང་བ་དང་རིགས་མི་མཐུན་སེལ་ཚུལ་གཉིས་ཡོད། དང་པོ་ལའང་གསུམ་ལས། ལམ་ཤེས་ཙམ་གྱིས་མཚན་ཉིད་ནི་ལམ་གསུམ་མི་དམིགས་པར་རྟོགས་
པ་ཁྱད་པར་ན་ཇི་ལྟ་བ་མཁྱེན་པའི་ལམ་ཤེས་ཀྱིས་མཚན་ཉིད། ལམ་གསུམ་སྣང་བ་གསུམ་མེད་པའི་ཆོས་ཉིད་རྟོགས་པ་དང༌། ཇི་རྙེད་པ་མཁྱེན་པའི་ལམ་ཤེས་ཀྱི་མཚན་ཉིད། ལམ་གསུམ་སྣང་ལ་རང་བཞིན་མེད་པ་
མ་ལྟ་བུར་རྟོགས་པ་ཡིན་ནོ། །དེ་ལ་མཚན་ཉིད་དང་པོའི་ཁྱད་པར་ཅན་བྱས་པས་ཁྱད་པར་དུ་བྱེད་ཆོས་ནི། ཡུལ་ལམ་གསུམ་ཡུལ་ཅན་ལམ་གསུམ་རང་བཞིན་མེད་པར་རྟོགས་བྱེད་ཀྱིས་བློ་གཉིས་བྱས་པས་མི་རྟག་ལྟར་
བདག་གཅིག་པ་དང༌། ཆོས་ཉིད་རང་བཞིན་མེད་པར་ཤེས་པའི་ཤེས་རབ་དང༌། སྙིང་རྗེ་ཆེན་པོས་ཀུན་ནས་བསླངས་པའི་སེམས་ཅན་གྱི་དོན་ལ་ཐབས་མཁས་པའི་ཁྱད་པར་དུ་བྱས་པ་ཡིན་ནོ། །གཉིས་པ་རིགས་མི་
མཐུན་སེལ་ཚུལ་ནི། མི་དམིགས་པར་རྟོགས་བྱས་པས་སྤྱིར་ཡུམ་ཤེར་ཕྱིར་མ་ཡིན་པར་བསལ་ནས་དེ་ཡིན་པར་བསྒྲུབ་ཅིང༌། ལམ་བྱས་པས་གཞན་བདུན་བསལ་ལ། ཁྱད་པར་ཅན་བྱས་པས་སངས་རྒྱས་དང༌། སོ་སོ་སྐྱེ་

། བོས་ལམ་ཤེས་སེལ་ལོ། །དེས་ན་ལམ་ཤེས་འདི་མཐོང་ལམ་ནས་བཟུང་སྟེ་རྒྱུན་མཐའི་བར་གྱི་བྱང་ཆུབ་སེམས་དཔའ་རྣམས་ཀྱིས་རྒྱུད་ལ་ཡོད་ཀྱིས་དེ་རྣམས་ལས་གཞན་ལ་
དོ༑ །རྣམ་པ་མེད་པའི་ཆོས་ཉིད་དུ་རྟོགས་བྱས་པས་ཇི་སྙེད་པ་མཁྱེན་པའི་ལམ་ཤེས་སེལ་ཞིང༌། སྣང་ལ་རང་བཞིན་མེད་པར་སྒྱུ་མ་ལྟ་བུར་རྟོགས་བྱས་པས་ཇི་ལྟ་བ་མཁྱེན་པའི་ཡེ་ཤེས་སེལ་ལོ། །དེ་ལ་གལ་ལྟེ་ལམ་
81 གསུམ་རྟོགས་ཅེས་སྨྲོས་པས་སྦྱོར་བ་བཞི་དང་ཆོས་སྐུ་སེལ་མི་ནུས་པར་འགྱུར་ཏེ། དེ་དག་གིས་ཀྱང་ལམ་ལ་དམིགས་པའི་ཕྱིར་རོ་ཞེ་ན་་ལམ་ཙམ་ལ་དམིགས་པའི་ངོས་ནས་བསལ་བྱ་མ་ཡིན་ཏེ། དེ་ལ་ལྟོས་ནས་ལམ་
ཤེས་ཉིད་ཡིན་པའི་ཕྱིར་རོ། །གཞི་དང་རྣམ་པ་ལ་དམིགས་པའི་ངོས་ནས་ལམ་རྐྱང་ཙམ་ལ་དམིགས་པ་སེལ་ནུས་པ་ཡིན་ནོ། །མཁྱེན་པ་སྔ་ཕྱི་གཉིས་ལ་ཡང་རྩོད་ལེན་དེས་མཚུངས་པར་ཤེས་པར་བྱའོ། །གསུམ་པ་
གཞི་ཤེས་ལའང་མཚན་ཉིད་ཀྱི་ངོས་ནས་རང་ལྡོག་ངོས་བཟུང་བ་དང༌། དེས་རིགས་མི་མཐུན་སེལ་ཚུལ་གཉིས་ཡིན། དང་པོ་ལ་ཡང་གཞི་ཤེས་ཚུལ་གྱིས་མཚན་ཉིད་དང༌། མི་མཐུན་སོགས་ཀྱི་གཞི་ཤེས་དང༌། གཉེན་པོའི་
ཕྱོགས་ཀྱི་གཞི་ཤེས་ཀྱི་མཚན་ཉིད་གསུམ་ཡོད་པ་ལས། དང་པོ་ནི་གཞི་ཐམས་ཅད་སྐྱེ་བ་མེད་པར་རྟོགས་པར་ཁྱད་པར་ཅན་དང༌། གཉིས་པ་ནི་གཞི་ཐམས་ཅད་བདག་མེད་པར་རྟོགས་པ་མཚན་མར་འཛིན་པ་གཉེན་པོ་

དང་བབཅས་པ་ཡིན་ནོ། །དེ་ལ་དང་པོའི་མཚན་ཉིད་ལ་ཁྱད་པར་ཅན་བྱས་པས། ཁྱད་པར་དུ་བྱེད་ཆོས་ནི་བདག་ཏུ་རྨོང་པའི་ས་བོན་དང་བྲལ་བ་དང༌། སྤོངས་གཉེན་གང་ཡང་རུང་བས་ཁྱད་དུ་བྱས་པ་ཡིན་ནོ། །དེས་ན་
གཞི་ཤེས་དང་པོ་འདི་ནི་ཉན་རང་གཉིས་དང་། གསུམ་པ་བྱང་ཆུབ་སེམས་དཔའི་རྒྱུད་ལ་ཡོད་དོ། གཉིས་པ་རིག་མི་མཐུན་སེལ་ཚུལ་ནི། ཐམས་ཅད་བདག་མེད་པར་རྟོགས་བྱས་པས་་སྤྱིར་ཡུམ་ཤེར་ཕྱིན་མ་ཡིན་པ་
བསལ་ནས་དེར་བསྒྲུབས་ལ། གཞི་ཐམས་ཅད་བྱས་པས་སྔ་མ་གཉིས་དང་ཕྱི་མ་ལྔ་སེལ་ཞིང་། མཚན་མར་འཛིན་བྱས་པས་གཉེན་པོ་གཞི་ཤེས་བསལ་ནས་དེའི་མི་མཐུན་ཕྱོགས་ཉན་རང་གི་གཞི་ཤེས་ཡིན་པར་བསྒྲུབ་་
བོ༑ །གཉེན་པོ་བྱས་པ་ཉན་རང་གིས་གཞི་ཤེས་མི་མཐུན་ཕྱོགས་ཉན་རང་གིས་གཞི་ཤེས་བསལ་ནས་ཐེག་ཆེན་གྱི་གཞི་ཤེས་སུ་བསྒྲུབ་བོ། །དེས་ན་མི་མཐུན་ཕྱོགས་ཀྱི་གཞི་ཤེས་ནི། ཉན་རང་ཁོ་ནའི་རྒྱུད་ལ་ཡོད་ལ།
གཉེན་པོའི་གཞི་ཤེས་ནི་ཐེག་ཆེན་ཁོ་ནའི་རྒྱུད་ལ་ཡོད། དེ་རྣམས་ཁྱད་པར་གྱི་སྒོ་ནས་གང་ཟག་སོ་སོ་དང་འབྲེལ་བའི་བྱེ་བྲག་མཁྱེན་གསུམ་ངོས་བཟུང་བ་ཡིན་ནོ། །དེ་རྣམས་ཀྱིས་མཁྱེན་གསུམ་ངོས་བཟུང་བ་ཡིན་ནོ
ས་པ་ཐབས་སྦྱོར་བ་བཞི་ལ། མཚན་ཉིད་ཀྱི་སྒོ་ནས་རང་ལྡོག་ངོས་བཟུང་བ་དང༌། དེས་རིགས་མི་མཐུན་སེལ་ཚུལ་གཉིས་ཡིན། དང་པོ་ལ་ཡང་རྣམ་ཀུན་དང༌། རྩེ་མོ་དང་། མཐར་གྱིས་པ་དང༌། སྐད་ཅིག་མའི་སྦྱོར་

།བའི་མཚན་ཉིད་བཞི་ཡོད་པ་ལས། དང་པོ་རྣམ་ཀུན་གྱི་མཚན་ཉིད་མཁྱེན་གསུམ་བསྡུས་ནས་བསྒོམ་པ་སྟེ། དེ་ཡང་ཐེག་ཆེན་པའི་གང་ཟག་གཉིས་ཀྱིས་གཞི་བདེན་པ་བཞི་ལ་འཁོར་
འདས་ཀྱི་ཆོས་ཐམས་ཅད་ཐོས་བསམ་བསྒོམ་གསུམ་གྱི་སྒོ་ནས་སྐྱེ་མེད་དུ་གཏན་ལ་ཕབ་ནས་རྟོགས་པར་བྱས་པའི་བློ་དེ་གཞི་ཤེས་ཡིན་ལ། དེ་ཉིད་ལམ་ཡང་་ཡིན་པས་ལམ་ཁོ་རང་གིས་ཁོ་རང་རང་བཞིན་མེད་པར་
རྟོགས་པར་བྱས་པའི་ངོས་ནས་ལམ་ཤེས་ཞེས་ཟེར་ཞིང་ལམ་ཤེས་སམ་གཞི་ཤེས་དེ་ཉིད་ཀྱི་གཞི་བདེན་པ་བཞི་ལ་ཡོད་པའི་རྣམ་པ་མི་རྟག་པ་ལ་སོགས་པ་ཇི་སྙེད་ཡོད་པ་དང་། ལམ་དེ་ཉིད་ལ་ཡོད་པའི་རྣམ་པ་རྗེས་ཤེས་
རྗེས་བཟོད་ལ་སོགས་ཇི་སྙེད་ཡོད་པ་དེ་དག་ཐམས་ཅད་རང་བཞིན་མེད་པར་ཤེས་པའི་ངོས་ནས་རྣམ་མཁྱེན་ཡིན་པས། བྱང་ཆུབ་སེམས་དཔའ་རང་ཉིད་ཀྱིས་མཁྱེན་པ་གསུམ་པོ་དེ་ཉིད་མཉམ་བཞག་དུ་ཡང་དག་པར་ན་
རང་བཞིན་མེད་པ་སྤྲོས་པ་དང་བྲལ་བར་ཤེས་པར་བྱེད་ཅིང་རྗེས་ཐོབ་ཏུ་སྣང་ལ་རང་བཞིན་མེད་པ་སྒྱུ་མ་ལྟ་བུར་རྟོགས་པ་དེ་ཡིན་ནོ། །མཉམ་པར་བཞག་པའི་རྣམ་ཀུན་མངོན་རྫོགས་ཀྱི་སྦྱོར་བའི་མཚན་ཉིད་ཇི་ལྟ་བའི་
མཁྱེན་གསུམ་བསྡུས་ནས་བསྒོམ་པ་ཏེ། མཁྱེན་གསུམ་བསྡུས་ནས་བསྒོམ་ལུགས་སྔར་བཤད་པ་དེ་ཡིན། ཇི་ལྟ་བ་ཅེས་པ་ནི་གཞི་ལམ་རྣམ་པ་གསུམ་སྐྱེ་མེད་དུ་རྟོགས་པའི་སྐབས་ཀྱི་མཉམ་བཞག་གི་མཁྱེན་པ་

གསུམ་ཡང་དག་པར་ན་རང་བཞིན་སྤྲོས་པ་དང་བྲལ་བར་ཤེས་པར་བྱེད་པ་ཅིག་ཡིན། རྗེས་ལ་ཐོབ་པའི་རྣམ་ཀུན་མངོན་རྫོགས་ཀྱིས་སྦྱོར་བའི་མཚན་ཉིད། ཇི་སྙེད་པའི་མཁྱེན་གསུམ་བསྡུས་ནས་བསྒོམ་པ་སྟེ་མཁྱེན་
གསུམ་བསྡུ་ལུགས་སྔར་དང་འདྲ་བ་ལ། ཇི་སྙེད་པ་མཁྱེན་ཅེས་པ་ནི། ཐེག་ཆེན་གྱི་གང་ཟག་གི་གཞི་བདེན་པ་བཞིའི་རྣམ་པ་མི་རྟག་ལ་སོགས་བཅུ་དྲུག་དང་བཅས་པ་སྣང་ལ་རང་བཞིན་མེད་པ་སྒྱུ་མ་ལྟ་བུར་རྟོགས་པའི་བློ་
དེ་ཉིད་རྗེས་ཐོབ་ཡེ་ཤེས་ཡིན་ལ། དེ་ཉིད་ལམ་ཡང་ཡིན་པས་གཞི་ཤེས་སམ། ལམ་ཁོ་རང་གིས་ཁོ་རང་སྣང་ལ་རང་བཞིན་མེད་པ་སྒྱུ་མ་ལྟ་བུར་རྟོག་པའི་ཆ་ནས་རྗེས་ཐོབ་ཀྱི་ལམ་ཤེས་ཡིན་ཞིང༌། གཞི་ཤེས་སམ་ལམ་
ཤེས་དེ་ཉིད་ཀྱི་གཞི་བདེན་པ་བཞི་ལ་ཡོད་པའི་མི་རྟག་ལ་སོགས་ཀྱི་རྣམ་པ་ཇི་སྙེད་ཡོད་པ་དང༌། ལམ་མམ་ལམ་ཤེས་ཀྱིས་་་བཞིན་ཉིད་ལ་ཡོད་པའི་རྗེས་ཤེས་རྗེས་བཟོད་ལ་སོགས་རྣམ་པ་ཇི་སྙེད་ཡོད་པ་རྣམས་སྣང་
ལ་རང་བཞིན་མེད་པ་སྒྱུ་མ་ལྟ་བུར་ཤུག་ལ་མཁྱེན་པའི་ངོས་ནས་རྣམ་མཁྱེན་ཡིན་པས། བྱང་ཆུབ་སེམས་དཔའ་གཅིག་གིས་རྒྱུད་ལ་ཡང་ཡུལ་གཞི་ལམ་རྣམ་པ་གསུམ་ལ་ལྟོས་པས་གཞི་ཤེས་ལམ་ཤེས་རྣམ་མཁྱེན་གསུམ་
རྫས་ངོ་བོ་དབྱེར་མེད་གཅིག་ཡིན་ལ། ལྡོག་པ་ཐ་དད་གསུམ་ཡིན། དེས་ན་གང་ཟག་གཅིག་གི་རྒྱུད་ལ་རྗེས་ཐོབ་ཀྱི་མཁྱེན་པ་གསུམ་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ། ཀུན་རྫོབ་ཏུ་སྣང་ལ་རང་བཞིན་

།མེད་པ་སྒྱུ་མ་ལྟ་བུར་ཤེས་ནས་ཞེན་པ་མེད་པའི་ཚུལ་གྱི་གང་ནས་གང་དུ་གོམ་པར་བྱེད་པ་དེ་ཙམ་གཅིག་ལ་ཇི་སྙེད་པའི་མཁྱེན་གསུམ་བསྡུས་ནས་བསྒོམ་ཞེས་མིང་བཏག་སྟེ་སྔ་མ་གཉིས་
ལའང་དེས་འདྲེ་བར་ཤེས་པར་བྱའོ། །གཉིས་པ་རིགས་མི་མཐུན་སེལ་ཚུལ་ནི། མཁྱེན་གསུམ་བྱས་པས་སྤྱིར་ཡུམ་ཤེར་ཕྱིར་མ་ཡིན་པ་བཅད་ནས་དེར་བསྒྲུབ་ཅིང༌། བསྡུས་བྱས་པས་རེ་རེ་བ་བསལ་ཞིང༌། བསྒོམ་བྱས་
ལས་ཆོས་སྐུ་སེལ་ལོ། །ཅི་ལྟ་བ་བྱས་པས་རྗེས་ཐོབ་ཀྱིས་མཁྱེན་གསུམ་བསྒོམ་པ་སེལ་ཞིང་། ཇི་རྙེད་པ་བྱས་པས་མཉམ་བཞག་གིས་མཁྱེན་གསུམ་བསྒོམ་པ་སེལ་ལོ། གཉིས་པ་རྩེ་མོའི་སྦྱོར་བ་ལས་དང་མཚན་ཉིད་ཀྱིས་
སྒོ་ནས་རང་ལྡོག་ངོས་བཟུང་བ་དང༌། དེས་རིགས་མི་མཐུན་སེལ་ཚུལ་གཉིས་ཡིན། དང་པོ་ལའང་གསུམ་ཡོད་པ་ལས་རྩེ་སྦྱོར་ཙམ་གྱིས་མཚན་ཉིད་མཁྱེན་གསུམ་ལ་དབང་གྱུར་ཐོབ་པའི་ཚུལ་གྱིས་བསྒོམ་པ་སྟེ། མཁྱེན་
གསུམ་བསྒོམ་ལུགས་རྣམ་ཀུན་གྱི་སྐབས་དང་འདྲ། དབང་གྱུར་ཐོབ་པའི་ཚུལ་ཅེས་པ་ནི་སྔར་རྣམ་ཀུན་གྱི་སྐབས་སུ་མཁྱེན་གསུམ་ཡང་དག་པར་ན་རང་བཞིན་མེད་དེ་སྤྲོས་པ་བྲལ་བར་མཉམ་བཞག་ཏུ་བསྒོམ་ཞིང༌། རྗེས་
ཐོབ་ཏུ་མཁྱེན་གསུམ་དེ་ཉིད་སྣང་ལ་རང་བཞིན་མེད་པ་སྐྱུ་མ་ལྟ་བུར་གོམས་པར་བྱས་པས། དེ་ཅི་བཞིན་ལྟར་ན་ཏིང་ངེ་འཛིན་ལ་གསལ་སྣང་ཆུང་ངུ་རྒྱུད་ལ་སྐྱེས་པའི་གནས་སྐབས་དེ་ཉིད་ལ་རྩེ་མོའི་སྦྱོར་བ་ཐོབ་པའམ་

རྟོགས་པ་ཐོབ་ཟེར་བས། དེ་ལྟ་བུའི་སྦྱོར་བ་ཏིང་ངེ་འཛིན་གསལ་སྣང་ཆུང་ངུ་དེ་ཉིད་མི་ཉམས་ཤིང་གོང་ནས་གོང་དུ་མཁྱེན་གསུམ་རང་བཞིན་མེད་པར་རྟོགས་པའི་གསལ་སྣང་ཆེར་འགྲོ་བར་བྱ་བའི་ཕྱིར། སྔར་བཞིན་དུ་
བསྒོམ་པ་དེ་ཉིད་ལ་མཁྱེན་གསུམ་ལ་དབང་གྱུར་ཐོབ་པའི་ཚུལ་གྱིས་བསྒོམ་ཞེས་ཟེར་བ་ཡིན། མཉམ་པར་བཞག་པའི་རྩེ་སྦྱོར་གྱི་མཚན་ཉིད་ནི། ཇི་ལྟ་བའི་མཚན་ཉིད་ཇི་ལྟ་བའི་མཁྱེན་གསུམ་ལ་དབང་གྱུར་ཐོབ་པའི་
ཚུལ་གྱིས་བསྒོམ་སྟེ། གཞན་སྔ་མ་དང་འདྲ་ལ། ཇི་ལྟ་བའི་མཁྱེན་གསུམ་ཅེས་པ་ནི། མཉམ་པར་བཞག་དུས་ཀྱི་གཞི་ཤེས་སྐྱེ་མེད་དུ་རྟོགས་པའི་གཞི་ཤེས་དང༌། ལམ་སྐྱེ་མེད་དུ་རྟོགས་པའི་ལམ་ཤེས། རྣམ་པ་སྐྱེ་མེད་དུ་
རྟོགས་པའི་རྣམ་མཁྱེན་གསུམ། ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བར་རྟོགས་པའི་ཏིང་ངེ་འཛིན་ལ་གསལ་སྣང་ཆུང་ངུ་དང་པོར་ཐོབ་པ་སྟེ། གོང་ནས་གོང་དུ་བོག་དབྱུང་བར་བྱ་བའི་ཆེད་དུ། བསྒོམ་པ་
བྱེད་པ་ལ་ཅི་ལྟ་བའི་མཁྱེན་གསུམ་ལ་དབང་གྱུར་ཐོབ་པའི་ཚུལ་གྱིས་བསྒོམ་ཞེས་ཟེར་རོ། །རྗེས་ཐོབ་ཀྱིས་རྩེ་སྦྱོར་གྱི་མཚན་ཉིད་ནི། ཅི་སྙེད་པའི་མཁྱེན་གསུམ་ལ་དབང་གྱུར་ཐོབ་པའི་ཚུལ་གྱིས་བསྒོམ་པ་སྟེ། དེ་ལ་ཡང་
གཞན་སྔར་དང་འདྲ། ཅི་སྙེད་པའི་མཁྱེན་གསུམ་ཅེས་པ་དེ་བཞིན་ཐེག་ཆེན་པའི་གང་ཟག་་གཅིག་གིས་རྗེས་ཐོབ་ཏུ་གཞི་བདེན་པ་བཞི་སྣང་ལ་རང་བཞིན་མེད་པ་སྐུ་མ་ལྟ་བུར་རྟོགས་པས་དེ་རྗེས་ཐོབ་ཀྱི་གཞི་ཤེས་ཡིན་

༄༅། །ལ༑ དེ་ཉིད་ལམ་ཡང་ཡིན་པས་་གཞི་ཤེས་སམ་ལམ་ཁོ་རང་གིས་ཁོ་རང་ཡང་དག་པར་ན་རང་བཞིན་མེད་ཀྱང༌། ཀུན་རྫོབ་ལ་སྣང་བ་ལ་རང་བཞིན་མེད་པ་སྒྱུ་མ་ལྟ་བུར་ཤེས་པར་བྱས་
པའི་ངོས་ནས་རྗེས་ཐོབ་ཀྱིས་ལམ་ཤེས་ཡིན་ཞིང༌། གཞི་ཤེས་སམ་དེ་ཉིད་ཀྱི་གཞི་བདེན་པ་བཞི་ལ་ཡོད་པའི་ཚུལ་གྱི་མི་རྟག་ལ་སོགས་ཀྱི་རྣམ་པ་ཇི་སྙེད་ཡོད་པ་དང༌། ལམ་མམ་ལམ་ཤེས་ན་ཡོད་པའི་རྗེས་ཤེས་རྗེས་
སྐ
བཟོད་ལ་སོགས་ཀྱི་རྣམ་པ་ཇི་སྙེད་ཡོད་པ་དེ་དག་ཐམས་ཅད་ཡང་དག་པར་ན་རང་བཞིན་སྤྲོས་པ་དང་བྲལ་ཡང་ཀུན་རྫོབ་ཏུ་སྒྱུ་མ་ལྟ་བུར་རྟོགས་པའི་ངོས་ནས་རྗེས་ཐོབ་ཀྱི་རྣམ་མཁྱེན་ཡིན་པས། གང་ཟག་གཅིག་གི་རྒྱུད་
ལ་ཡུལ་གཞི་ལམ་རྣམས་གསུམ་ལ་ལྟོས་པའི་གཞི་ཤེས་ལམ་ཤེས་རྣམ་མཁྱེན་གསུམ་རྫས་ངོ་བོ་གཅིག་ཅིང༌། ལྡོག་པ་ཐ་དད་ཡིན་ལ་དེ་ལྟ་བུའི་རྗེ་ཐོབ་ཀྱི་གནས་སྐབས་ཀྱིས་གཞི་ལམ་གྱི་ལམ་རྣམས་གསུམ་མ་ལྟོས་ཡང༌།
ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་ཡང༌། ཀུན་རྫོབ་ཏུ་སྒྱུ་མ་ལྟ་བུར་རྟོགས་པའི་ཏིང་ངེ་འཛིན་གསལ་སྣང་ཆུང་ངུ་དང་པོར་ཐོབ་པ་དེ་དག་གོང་ནས་གོང་དུ་བོག་དབྱུང་བར་བྱ་བའི་ཆེད་དུ་བསྒོམ་པ་དེ་
ལ་ཇི་སྙེད་པའི་མཁྱེན་གསུམ་ལ་དབང་བསྒྱུར་ཐོབ་པའི་ཚུལ་གྱིས་བསྒོམ་ཞེས་ཟེར། རིགས་མི་མཐུན་སེལ་ཚུལ་ནི། སྤྱིར་ཡུམ་ཤེར་ཕྱིན་མ་ཡིན་པ་བཅད་ནས་དེར་བསྒྲུབ་ལ བསྒོམ་བྱས་པས་སྦྱོར་བ་མ་ཡིན་པ་བཅད་

ཅིང༌། དབང་བསྒྱུར་ཐོབ་བྱས་པས་གཞན་གསུམ་གྱིས་ལྡོག་པ་སེལ་ལོ། །ཅི་ལྟ་བའི་མཁྱེན་གསུམ་བྱས་པས་རྗེས་ཐོབ་ཀྱིས་མཁྱེན་གསུམ་བསྒོམ་པ་སེལ་ཞིང༌། ཅི་སྙེད་པའི་མཁྱེན་གསུམ་བསྒོམ་བྱས་པས་མཉམ་བཞག་
གིས་མཁྱེན་གསུམ་སེལ་ལོ། །གསུམ་པ་མཐར་གྱི་པའི་སྦྱོར་བ་ལ་ཡང་མཚན་ཉིད་ཀྱི་སྒོ་ནས་རང་ལྡོག་རང་བཟུང་བ་དང༌། དེས་རིགས་མི་མཐུན་སེལ་ཚུལ་གཉིས་ཡིན། དང་པོ་ལ་ཡང་གསུམ་ལས། དང་པོ་མཐར་གྱིས་
པའི་སྦྱོར་བ་ཙམ་གྱི་མཚན་ཉིད་ནི། མཁྱེན་གསུམ་གྱིས་རིམ་གྱིས་བསྒོམ་སྟེ། དེ་ལ་རིམ་ཀྱིས་བསྒོམ་ལུགས་ནི། ཐེག་ཆེན་གྱི་གང་ཟག་གཅིག་གཞི་བདེན་པ་བཞིས་བསྡུས་པའི་འཁོར་འདས་ཀྱི་ཆོས་ཉིད་ཡང་དག་པར་ན་
རང་བཞིན་མེད་དེ། ཀུན་རྫོབ་ཏུ་སྒྱུ་མ་ལྟར་ཐོས་བསམ་ལ་སོགས་ཀྱི་གཏན་ལ་ཕབ་ནས། དེའི་སྒོ་ནས་རང་བཞིན་མེད་པར་རྟོགས་པའི་བློ་ནི་གཞི་ཤེས་ཡིན་ལ། གཞི་དེ་ཉིད་དང་པོར་རང་བཞིན་མེད་པར་གཏན་ལ་ཕབ་
ནས་བསྒོམ་ནས། དེ་རང་བཞིན་མེད་པར་རྟོགས་པ་དེ་ལམ་ཤེས་ཡིན་ཞིང་ལམ་ཤེས་ཁོ་རང་གིས་ཁོ་རང་རང་ང་བཞིན་མེད་པར་གཏན་ལ་ཕབ་ནས་བསྒོམ་པས། དེ་རང་བཞིན་མེད་པར་ཀུན་རྫོབ་ཏུ་རྟོགས་ཙ་ན། གཞི་
ཤེས་སམ་ལམ་ཤེས་དེ་ཉིན་ཀྱི་གཞི་བདེན་པ་བཞི་ལ་ཡོད་པའི་མི་རྟག་པ་ལ་སོགས་ཀྱིས་ཇི་སྙེད་ཡོད་པ་དང་། ལམ་མམ་ལམ་ཤེས་དེ་ཉིད་ལ་ཡོད་པའི་རྗེས་ཤེས་རྗེས་བཟོད་ལ་སོགས་ཀྱིས་ཡེ་ཤེས་ཀྱི་རྣམ་པ་ཅི་རྙེད་ཡོད་

།པ་དེ་དག་ཐམས་ཅད་ཡང་དག་པར་ན་རང་བཞིན་མེད་དེ་སྤྲོས་པ་བྲལ། ཀུན་རྫོབ་ཏུ་སྒྱུ་མ་ལྟ་བུར་མཁྱེན་པ་དེ་རྣམས་རྣམ་མཁྱེན་དེ་ཉིད་ཀྱང་ཡང་དག་པར་ན་རང་བཞིན་མེད་དེ། ཀུན་
རྫོབ་ཏུ་སྒྱུ་མ་ལྟ་ཁུར་རྟོགས་པར་བྱས་ནས་གོང་ནས་གོང་དུ་གོམ་པའི་ཆེད་དུ་བསྒོམ་པར་བྱེད་པ་ཡིན། དེ་ཡང་རྣམ་ཀུན་མངོན་རྫོགས་ཀྱི་སྦྱོར་བའི་དུས་སུ་མཁྱེན་གསུམ་ཐོས་བསམ་གྱིས་རང་བཞིན་མེད་པས་གཏན་ལ་
༈ ཕབ་ནས་བསྒོམ་པས། རྩེ་མོའི་དུས་སུ་འཇིག་རྟེན་པའི་བསྒོམ་འབྱུང་གི་ཤེས་རབ་ཀྱིས་མཁྱེན་གསུམ་རང་བཞིན་མེད་པར་རྟོགས་པའི་ཏིང་ངེ་འཛིན་གསལ་སྣང་ཆུང་ངུ་དང་པོར་ཐོབ་པ་ལ་རྟོགས་པའི་ཏིང་ངེ་འཛིན་དེ་ཉིད་
། གོང་ནས་གོང་དུ་བོག་དབྱུང་བར་བྱ་བའི་ཕྱིར་རྩེ་མོའི་སྦྱོར་བས། མཁྱེན་གསུམ་ཡང་དག་པར་ན་རང་བཞིན་མེད་དེ་ཀུན་རྫོབ་ཏུ་སྒྱུ་མ་ལྟ་བུར་རྟོགས་པ་ལ་དབང་གྱུར་ཐོབ་པར་བྱ་བའི་ཆེད་དུ་བསྒོམ་པས། མཐར་གྱིས་
པའི་རྟོགས་པ་དང་པོར་རྒྱུད་ལ་སྐྱེས་པའི་གནས་སྐབས་ནི་མཁྱེན་གསུམ་རང་བཞིན་མེད་པར་རྟོགས་པའི་ཏིང་ངེ་འཛིན་ལ་གསལ་སྣང་སྔར་བས་ཀྱང་ཆེར་སྐྱེས་མ་ཐག་དེ་ཡིན་ལ། ཏིང་ངེ་འཛིན་དེ་ཉིད་དེ་བས་ཀྱང་གསལ་
སྣང་གོང་ནས་གོང་དུ་བོག་དབྱུང་བར་བྱ་བའི་ཕྱིར་སྔར་བཤད་པ་བཞིན་དུ་མཁྱེན་གསུམ་རིམ་གྱི་བསྒོམ་པར་བྱེད་པ་ཡིན་ནོ། །གཉིས་པ་ལམ་མཉམ་པར་བཞག་པའི་མཐར་གྱིས་པའི་སྦྱོར་བའི་མཚན་ཉིད་ནི་ཅི་ལྟ་བའི་

མཁྱེན་གསུམ་རིམ་གྱིས་བསྒོམ་པ་སྟེ་གཞན་སྔར་དང་འདྲ་ལ། ཅི་ལྟ་བའི་མཁྱེན་གསུམ་ནི་མཉམ་བཞག་གི་དུས་ཀྱིས་གཞི་ལམ་རྣམ་གསུམ་དང་སྐྱེ་མེད་དུ་རྟོགས་པའི་མཁྱེན་གསུམ་ཡིན་ནོ། །རྗེས་ལ་ཐོབ་པའི་མཐར་
གྱིས་པའི་སྦྱོར་བའི་མཚན་ཉིད་ནི་ཅི་སྙེད་པའི་མཁྱེན་གསུམ་རིམ་ཀྱིས་བསྒོམ་པ་ལ་བསྒོམ་ལུགས་སྔར་དང་འདྲ། ཅི་སྙེད་པའི་མཁྱེན་་གསུམ་ནི་རྗེས་ཐོབ་ཀྱི་གནས་སྐབས་ཀྱིས་གཞི་ལམ་རྣམ་གསུམ་སྣང་ལ་རང་བཞིན་
མེད་པ་སྒྱུ་མ་ལྟ་བུར་རྟོགས་པའི་སྒོ་ནས་མཁྱེན་གསུམ་དེ་ཡིན་ནོ། །གཉིས་པ་རིགས་མི་མཐུན་སེལ་ཚུལ་ནི་མཁྱེན་གསུམ་བསྒོམ་བྱས་པས་ཡུམ་ཤེར་ཕྱིན་གྱི་སྦྱོར་བ་མ་ཡིན་པ་བསལ་ནས། དེ་ཡིན་པར་བསྒྲུབ་པ་ལ་རིམ་
གྱིས་བསྒོམ་བྱས་པས་སྦྱོར་བ་གཞན་གསུམ་གྱི་ལྡོག་པ་སེལ་ལོ། །བཞི་པ་སྐད་ཅིག་མའི་སྦྱོར་ར་བ་ལ་ཡང་མཚན་ཉིད་ཀྱི་སྒོ་ནས་རང་ལྡོག་རང་ངོས་བཟུངས་བ་དང༌། དེས་རིགས་མི་མཐུན་སེལ་ཚུལ་གཉིས་ཡིན། དང་པོ་
སྐད་ཅིག་མའི་སྦྱོར་བ་ཙམ་གྱི་མཚན་ཉིད་ནི། མཐར་ཐུག་པའི་གནས་སྐབས་ན་མཁྱེན་གསུམ་སྐད་ཅིག་མ་ལ་བསྒོམ་པ་སྟེ། དེ་ལ་མཁྱེན་གསུམ་བསྒོམ་པ་ནི་རྣམ་ཀུན་གྱི་སྐབས་ཀྱི་ཆ་ཤས་དང་འདྲ་ལ། བསྒོམ་པ་མཐར་
ཐུག་ཅེས་པ་ནི་སྔར་གྱིས་སྦྱོར་བ་ཕུལ་དུ་ཕྱིན་ནས་བསྒོམ་པའི་གནས་སྐབས་ཏེ་མདོར་ན་རྡོ་རྗེ་ལྟ་བུའི་ཏིང་ངེ་འཛིན་ལ་ཟེར། མཉམ་པར་བཞག་པའི་སྐད་ཅིག་མའི་སྦྱོར་བའི་མཚན་ཉིད་ནི། ཇི་ལྟ་བའི་མཁྱེན་གསུམ་སྐད་

༄༅། །ཅིག་མ་ལ་བསྒོམ་པ་དང༌། རྗེས་ཐོབ་ཀྱི་སྐད་ཅིག་གིས་སྦྱོར་བའི་མཚན་ཉིད་ནི། ཅི་སྙེད་པའི་མཁྱེན་གསུམ་སྐད་ཅིག་མར་བསྒོམ་པའོ། །གཉིས་པ་རིགས་མི་ཐུན་སེལ་ཚུལ་ནི། མཁྱེན་
གསུམ་སྐད་ཅིག་མ་གཅིག་ལ་བསྒོམ་བྱས་པས་སྐད་ཅིག་མའི་སྦྱོར་བ་མ་ཡིན་པ་བསལ་ནས་དེར་བསྒྲུབ་ཅིང་བསྒོམ་པ་མཐར་ཐུག་བྱས་པ་དང་། སྐད་ཅིག་གི་བྱས་པས་སྦྱོར་བ་གཞན་གསུམ་གྱི་ལྡོག་པ་ཡིན་པ་སེལ་་་་
ཡ
ལོ༑ །དེ་རྣམས་གྱིས་ཐབས་སྦྱོར་བ་བཞི་ངོས་བཟུང་བ་ཡིན་ནོ། །གསུམ་པ་ཆོས་སྐུ་ངོས་བཟུང་བ་ལ། མཚན་ཉིད་ཀྱི་སྒོ་ནས་་་ལྡོག་ངོས༌བཟུང༌བ༌དང༌། དེས་རིགས་མི་མཐུན་སེལ་ཚུལ་གཉིས་ཡིན། དེ་ལ་དང་པོ་
མཁྱེན་གསུམ་རྣམ་པར་སྨིན་ལ་མཐར་ཐུག་པ་ཡིན། དེ་ཡང་གྲུབ་མཐའ་སོ་སོའི་འདོད་ལུགས་ཀྱིས་མ་ཕྱེས་པས་སྤྱི་སྡོམ་གྱིས་ངོས་བཟུང་བ་ཡིན་ནོ། གཉིས་པ་རིགས་མི་མཐུན་སེལ་ཚུལ་ནི། མཁྱེན་གསུམ་བྱས་པས་སྤྱིར་
ཡུམ་ཤེར་ཕྱིན་མ་ཡིན་པ་བསལ་ནས་དེ་ཡིན་པ་བསྒྲུབ་ཅིང༌། གསུམ་བྱས་པས་ཉན་རང་གིས་གཞི་ཤེས་ལ་སོགས་རེ་རེ་བསལ་ལ། །རྣམ་པར་བྱས་པས་སློབ་པའི་རྒྱུད་ལ་ཡོད་པའི་མཁྱེན་གསུམ་གཞི་མཐུན་པ་བསལ་
ནས། སངས་རྒྱས་ཁོ་ནའི་རྒྱུད་ལ་ཡོད་པའི་མཁྱེན་གསུམ་དུ་བསྒྲུབ་པ་ཡིན་ནོ། །དེ་རྣམས་ཀྱིས་ཆོས་སྐུ་ངོས་བཟུང་སྟེ་དེ་ཡན་ཆད་གཅིག་ཏུ་དྲིལ་བ་ལ་མདོ་རྒྱས་འབྲིང་སྡུས་གསུམ་གྱིས་གཏན་ལ་དབབ་བྱ་ཐམས་ཅད་

དངོས་པོ་བརྒྱད་དམ་མངོན་རྟོག་བརྒྱད་དུ་དྲིལ་བ་ཏེ་དངོས་པོ་བརྒྱད་ཡིན་ནོ། །འོ་ན་དེ་རྣམས་ཀྱི་ས་འཚམས་གང་ན་ཡོད་སྙམ་ན། མཁྱེན་གསུམ་ཙམ་པོའི་ས་མཚམས་ནི་ལས་དང་པོ་པའི་ཚོགས་ལམ་ནས་བཟུང་སྟེ་སངས་
རྒྱས་ཀྱི་ས་ཡི་བར་དུ་ཡོད་ལ། སྐབས་དང་པོ་གསུམ་གྱིས་བརྗོད་བྱ་མཁྱེན་གསུམ་གྱིས་རྣམ་མཁྱེན། སངས་རྒྱས་ཀྱི་ས་ཁོ་ན་ཡོད་ཅིང་རྒྱུན་མཐའ་མན་ཆོད་ན་མེད་དེ། དེ་མཐར་ཐུག་ཆོས་ཀྱི་སྐུའི་མཁྱེན་པ་ཡིན་པའི་ཕྱིར་
རོ༑ འདིའི་ལམ་ཤེས་ནི། བྱང་ཆུབ་སེམས་དཔའི་མཐོང་བསྒོམ་གཉིས་ན་ཡོད་ཀྱིས་དེ་ལས་གཞན་ན་མེད་དོ། །དེ་ལའང་སངས་རྒྱས་ས་ན་མེད་དེ་འདིའི་ལམ་ཤེས་གོང་ནས་གོང་དུ་བོག་དབྱུངས་དགོས་པ་ལ། སངས་རྒྱས་
ལ་བོག་དབྱུང་ཟིན་པས་བོག་དབྱུང་དུ་མེད་པའི་ཕྱིར་རོ། །སོ་སོའི་སྐྱེ་བོ་ལ་ཡང་ལམ་ཤེས་འདི་མེད་དེ་ལམ་ཤེས་འདི་རང་བཞིན་མེད་པར་མངོན་གསུམ་དུ་རྟོག་པ་ཡིན་པ་ལ་སོ་སྐྱེ་ལ་དེ་མེད་པའི་ཕྱིར་རོ། །འདིའི་
གཞི་ཤེས་ནི་ཉན་རང་གིས་ལམ་གསུམ་དང་བྱང་ཆུབ་སེམས་དཔའི་མཐོང་བསྒོམ་གཉིས་ན་ཡོད་ཀྱི་དེ་ལས་གཞན་ན་མེད་དོ། གཞི་ཤེས་འདི་མི་མཐུན་ཆོགས་དང་དེའི་གཉེན་པོ་གཞི་ཤེས་གཉིས་ཡིན་པ་ལ་སངས་རྒྱས་།
ལ་དེ་གཉིས་ཀ་མེད་དེ། མི་མཐུན་ཆོགས་ཀྱི་གཞི་ཤེས་ནི་མཚན་མར་འཛིན་པ་དང་གཅིག་ཡིན་ཅིང་། སངས་རྒྱས་རྣམས་ཀྱིས་མཚན་མར་འཛིན་པ་གནས་ངན་ལན་བག་ཆགས་དང་བཅས་པ་སྤངས་བའི་ཕྱིར་རོ། །གཉེན་

།པོ་གཞི་ཤེས་ཀྱང་མེད་དེ་གཉེན་པོ་ནི་མཚན་མར་འཛིན་པའི་གཉེན་པོ་ཡིན་པ་ལ། སྤངས་བྱ་མཚན་མར་འཛིན་པ་གཏན་ནས་མེད་པས་ན་དེའི་གཉེན་པོ་བསྟེན་མི་དགོས་པའི་ཕྱིར་རོ།
དཔེར་ན་རླུང་འཁྲིས་བད་ཀན་གྱི་ནད་རྩ་བ་ནས་བྱང་ན། དེའི་སྨན་བསྟེན་མི་དགོས་པ་བཞིན་ནོ། །བྱིས་པ་ལས་ཀྱང་འདི་མེད་དེ། །གཞི་ཤེས་འདིའི་གཞི་ཐམས་ཅད་བདག་མེད་པར་མངོན་གསུམ་དུ་རྟོགས་པ་ཡིན་པ་
அ ལ་བྱིས་པ་ལ་དེ་མེད་པའི་ཕྱིར་རོ། གཉིས་པ་སྦྱོར་བ་ཞེས་པ་ས་འཚམས་གང་ལ་ཡོད་པ་ལའང་བཞི་ལས། དང་པོ་རྣམ་ཀུན་གྱི་སྦྱོར་བ་ནི་ཚོགས་ལམ་ནས་རྒྱུན་མཐའི་བར་ལ་ཚེགས་ཆེན་ཡུན་རིང་རྟོག་དཀའ་བའི་སྦྱོར་
བ་ནས་རྣམ་པར་དག་པའི་སྦྱོར་བའི་བར་གནས་སྐབས་ཀྱི་སྦྱོར་བ་བཅུ་བཞི་ཡོད་པར་གསུང་པའི་ཕྱིར་རོ། །ཅི་སྐད་དུ་ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་དེས་ཤེས་རབ་ཀྱིས་ཕ་རོལ་དུ་ཕྱིན་པ་འདི་
ཐོས་ནས་སྤང་སྟེ་ལོག་པར་ལྟུང་བའི་ལས་བསགས་པ་དེ་ཚེགས་ཆེན་པོ་མངོན་པར་རྫོགས་པར་སངས་རྒྱས་པའི་གནས་ནི་ཡོད་དོ་ཞེས་གསུང་སོ། །གཉིས་པ་རྩེ་མོའི་ས་འཚམས་ནི་སྦྱོར་ལམ་དྲོད་ནས་བཟུང་ནས་རྒྱུན་
མཐའི་བར་ན་ཡོད་དོ། དྲོད་དུ་རྩེ་སྦྱོར་ཕྱིན་པའི་སྦྱོར་བའི་རྟག་རྣམ་པ་བཅུ་གཉིས་དག་ཏུ་བཞེད་ཅེས་པ་དང༌། ཡང་རྒྱུན་མཐར་སངས་རྒྱས་གཉིས་ཀྱི་བར་ན་མེད་དེ། བར་ཆད་མེད་པའི་ཏིང་ངེ་འཛིན་ཞེས་སོ། །གསུམ་

པ་མཐར་གྱིས་པའི་ས་འཚམས་ནི། སློབ་དཔོན་འཕགས་པ་རྣམས་གྲོལ་སྡེ་ལྟར་ན། ཚོགས་ལམ་ནས་རྒྱུན་མཐའི་བར་ལ་ཡོད་དོ། །མདོ་ལས་ཤེས་རབ་ཀྱི་ཕ་རོལ་དུ་ཕྱིན་པའི་བྱ་བ་དང༌། ལམ་མཐར་གྱིས་པ་ལ་། མཐར་
གྱིས་པའི་བྱ་བ་དང་མཐར་གྱིས་པའི་བསླབ་པ་དང༌། མཐར་ཕྱིན་པའི་ནན་ཏན་གྱི་བསྒྲུབ་པ་ནི་མཐོང་བ་དང་བསྒོམ་པའི་ལམ་ཡོངས་སུ་ཤེས་པའི་ལམ་ཡིན་ནོ། །ཞེས་གསུང་པ་ལ་དེའི་ཐད་ཀའི་འགྲེལ་པ་ཉི་ཁྲི་སྣང་བ་
ལས། མཐར་གྱིས་པའི་སྦྱོར་བ་ནི་ཚོགས་ཀྱི་ལམ་ཡོངས་སུ་ཤེས་པའི་དོན་དུ་ཡིན་ནོ། །མཐར་གྱིས་པའི་བསླབ་པ་ནི་སྦྱོར་བའི་ལམ་ཡོངས་སུ་ཤེས་པའི་དོན་དུ་ཡིན་ནོ། མཐར་གྱིས་པའི་ནན་ཏན་གྱིས་བསྒྲུབ་པ་ནི་མཐོང་
བ་དང་བསྒོམ་པའི་ལམ་ཡོངས་སུ་ཤེས་པའི་དོན་དུ་ཡིན་ནོ། །ཞེས་པ་དང༌། མཐར་གྱིས་པའི་མངོན་པར་རྟོགས་པ་ནི་ལས་དང་པོའི་ས་ནས་བཟུང་སྟེ། རྣམ་པ་ཐམས་ཅད་མཁྱེན་པ་ཉིད་ལ་ཐུག་གིས་བར་དུ་ཡིན་ནོ།
ཞེས་པ་གསུང་པའི་ཕྱིར་རོ། །སློབ་དཔོན་སེང་བཟང་ལྟར་ན་ངེས་པར་འབྱེད་པའི་ཆ་དང་མཐུན་པ་དང་། མཐོང་བ་དང་བསྒོམ་པའི་ལམ་བརྗོད་པར་བྱེད་པ་དང་ཞེས་གསུང་པ་དང་སྦྱོར་མཐོང་བསྒོམ་གསུམ་ན་ཡོད་ཀྱིས་
ཚོགས་ལམ་ན་མཐར་གྱིས་པའི་སྦྱོར་བ་མེད་དེ། རྒྱུ་རྩེ་སྦྱོར་མེད་པའི་ཕྱིར་རོ། །བཞི་པ་སྐད་ཅིག་མའི་སྦྱོར་བའི་ས་འཚམས་ནི། རྒྱུན་མཐའ་ཁོ་ན་ན་ཡོད་དེ། དེའི་དུས་སྐད་ཅིག་མ་གཉིས་པར་འབྲས་བུ་མཐར་ཐུག་གི་ཆོས་

༄༅ །ཀྱི་སྐུ་ཐོབ་པའི་ཕྱིར་རོ། །དེའི་རྟག་ནི་སྐད་ཅིག་མ་གཉིས་པའི་མངོན་པར་རྫོགས་པའི་བྱང་ཆུབ་པའི་རྣམ་པར་བསྒོམ་པའི་སྐད་ཅིག་མ་གཉིས་པ་ལ་ཆོས་སྐུ་མངོན་པར་རྫོགས་པར་བྱང་
ཆུབ་པ་ལ་ནི་ཞེས་དང༌། སྐད་ཅིག་གཅིག་མངོན་རྫོགས་བྱང་ཆུབ། ཆོས་ཀྱི་སྐུ་དང་ཞེས་གསུང་པས་གྲུབ་པོ་དེ་རྣམས་ཀྱིས་སྦྱོར་བ་བཞིའི་ས་འཚམས་ངོས་བཟུང་བ་ཡིན་ནོ། །གཉིས་པ་འབྲས་བུ་ཆོས་ཀྱི་སྐུའི་ས་འཚམས་
མ ནི༑ ཐེག་ཆེན་གྱི་མི་སློབ་པའི་ལམ་སངས་རྒྱས་ཀྱིས་ས་ཁོ་ན་ན་ཡོད་དེ་དེའི་རྣམ་སྨིན་ནི་ཞེས་པ་དང༌། ཆོས་སྐུའི་ཕྲིན་ལས་འབྲས་བུ་ནི། ཞེས་གསུང་པས་སོ། །འདིར་བཤད་པའི་ཆོས་ཀྱི་སྐུ་ཡང་རྒྱུན་མཐའ་མན་ཆད་ན་
མེད་། །འདིར་མཐར་ཐུག་གི་ཆོས་སྐུ་ཡིན་པས་དེ་མན་ཆད་ན་དངོས་རྒྱུ་སྐད་ཅིག་མའི་སྦྱོར་བ་མེད་པའི་ཕྱིར་རོ། །དེ་རྣམས་ཀྱིས་འབྲས་བུ་ཆོས་ཀྱི་སྐུ་ངོས་བཟུང་བ་ཡིན་ནོ། །དེ་ཡན་ཆད་བསྡོམ་པས་སྤྱི་དང་བྱེ་བྲག་གི་
སྒོ་ནས་དངོས་པོ་བརྒྱད་དམ་མངོན་རྟོག་བརྒྱད་ལུས་མདོར་བསྟན་གྱི་ཚུལ་བཤད་པ་ཡིན་ནོ། །དེ་རྣམས་དོན་བདུན་ཅུའི་སྒོ་ནས་ངོས་བཟུང་སྟེ་བཤད་ན། རྣམ་མཁྱེན་ལ་ཆོས་བཅུ། ལམ་ཤེས་ལ་ཆོས་བཅུ་གཅིག གཞི་
ཤེས་ལ་ཆོས་དགུ་སྟེ་སུམ་ཅུ་ཐམས་པ་རྣམ་ཀུན་གྱི་ཆོས་བཅུ་གཉིས་རྩེ་མོའི་བདུན་དང་བཅུ་དགུ། མཐར་གྱིས་པའི་བཅུ་གསུམ་སྟེ་སུམ་ཅུ་རྩ་གསུམ། སྐད་ཅིག་མའི་བཞི་སྟེ་སྦྱོར་བ་བཞིས་བསྡུས་པའི་སུམ་ཅུ་རྩ་དྲུག

དང༌། ཆོས་སྐུའི་བཞི་སྟེ་བཞི་ཅུ་ཐམས་པ། སྔར་གྱིས་སུམ་ཅུ་དང་བདུན་ཅུ་ཐམས་པ་ཡིན་ནོ། །དེ་ལ་དང་པོ་རྣམ་མཁྱེན་གྱིས་བཅུ་སྟེ། སེམས་བསྐྱེད་དང༌། གདམས་ངག་དང༌། ངེས་འབྱེད་ཡན་ལག་དང༌། བསྒྲུབ་པའི་
རྟེན་དང་། དམིགས་པ་དང༌། ཆེད་དུ་བྱ་བ་དང༌། གོ་ཆའི་བསྒྲུབ་པ་དང། འཇུག་པའི་བསྒྲུབ་པ་དང༌། ཚོགས་ཀྱིས་བསྒྲུབ་པ་དང་། ངེས་པར་འབྱུང་བའི་བསྒྲུབ་པ་སྟེ་བཅུ་ཐམས་པ། དེ་བཅུ་ཡང་བསྡུ་ན་རྣམ་མཁྱེན་གྱི་ལམ་
དང༌། ལམ་གྱི་རང་བཞིན་གཉིས་སུ་འདུས་པ་ཡིན་ནོ། །ལམ་ལ་དབྱེ་ན་ཚོགས་ལམ་དང༌། སྦྱོར་ལམ་གཉིས་ཡིན་ནོ། །དེ་ལ་ཚོགས་ལམ་གྱིས་གནས་སྐབས་ཀྱི་ཐོག་མར་སེམས་བསྐྱེད་ནས། ཐོས་བསམ་གྱི་སྒོ་ནས་
69
གདམས་ངག་ཉན་པའི་དུས་ཡིན། དེ་ལ་སེམས་བསྐྱེད་ཀྱི་མཚན་ཉིད་གཞན་དོན་དང་བྱང་ཆུབ་ལ་དམིགས་པ་དེ་དག་འདོད་པའི་འདུན་པ་དང་མཚུང་ལྡན་པས། གཞན་གྱིས་དོན་ལ་དམིགས་ནས་བླ་ན་མེད་པའི་བྱང་ཆུབ་
ཐོབ་པར་འདོད་པའི་འདུན་པས་བསླང་ནས་བྱང་ཆུབ་སེམས་དཔའི་སྡོམ་པ་བླང་སྟེ་བྱང་ཆུབ་སེམས་དཔའི་བསླབ་བྱ་མཐའ་དག་གསུངས་པ་གཅིག་ཡིན་ཏེ། རྒྱས་པར་གཞན་དུ་ཤེས་པར་བྱའོ། གཉིས་པ་གདམས་ངག་གི་
མཚན་ཉིད་ནི། བྱང་ཆུབ་སེམས་དཔའ་ལ་ཐབས་དང་བཅས་ནས་ཆོས་ཐམས་ཅད་མི་དམིགས་པར་སྟོན་པར་བྱེད་པ་སྟེ། དགེ་བའི་བཤེས་གཉེན་མཚན་ཉིད་དང་ལྡན་པས་སེམས་བསྐྱེད་པ་ཐེག་ཆེན་གྱིས་རིགས་ཅན་རང་

།ཉིད་ལ་གདམ་ངག་ཉན་འདོད་པའི་གང་ཟག་ལ། འཁོར་འདས་ཀྱིས་བསྒྲུབས་པའི་ཆོས་ཉིད་དམ། བླངས་དོར་དངོས་པོ་ཐམས་ཅད་ཡང་དག་པར་ན་སྟོང་པ་ཉིད་སྤྲོས་པ་དང་བྲལ་ཞིང་།
ཀུན་རྫོབ་ཏུ་སྣང་ལ་རང་བཞིན་མེད་པ་སྒྱུ་མ་ལྟ་བུར་ཤེས་པར་གྱིས་ཤིག་ལ་ཐབས་སྙིང་རྗེ་ཆེན་པོའི་ཀུན་ནས་སེམས་ཅན་ཐམས་ཅད་ཀྱི་དོན་དུ་བསླབས་པ་རྣམ་པ་གསུམ་མམ་ཕར་ཕྱིན་དྲུག་རེ་རེའི་ནང་ན་ཕར་ཕྱིན་དྲུག་
མ
དྲུག་ཚངས་བའི་ཚུལ་གྱི་ཉམས་སུ་ལོང་ཞེས་དེ་རྣམས་ཉམས་སུ་ལེན་ལུགས་དང་བཅས་པ་སྟོན་པར་བྱེད་པ་ཡིན། སྦྱོར་ལམ་ངེས་འབྱེད་ཡན་ལག་གིས་མཚན་ཉིད་འཇིག་རྟེན་པའི་ཡེ་ཤེས་ཁྱད་པར་ཅན་དུ་བྱ་བ་ཡིན་ཏེ།
དྲོད། རྩེ་མོ། བཟོད་པ། ཆོས་མཆོག་བཞིར་དབྱེ་བས་ཁྱད་པར་ཅན་ཅེས་པའི་ཁྱད་པར་དུ་བྱེད་ཆོས་ནི། དམིགས་པའི་ཡུལ་བཞི། བདེན་པ་བཞི། ཡོད་པའི་རྣམ་པ་མི་རྟག་པ་ལ་སོགས་ལ་ཡང་དག་པར་ན་རང་བཞིན་
མེད་པ་ལ་དམིགས་པ་དང༌། རྒྱུ་ཐེག་ཆེན་གྱིས་རིགས་ཀྱི་རིག་པས་ཐེག་པ་གསུམ་ཀའི་རྟོག་པ་ཡོན་ཏན་ཡར་ལྡན་དུ་ཚངས་བ་དང་། ཡོངས་སུ་འཛིན་པའི་ཁྱད་པར་ཕྱིའི་ཡོངས་འཛིན་སེམས་གསུམ་སྟོན་པའི་དགེ་བའི་
བཤེས་གཉེན་གྱིས་ཡོངས་སུ་ཟིན་པ་དང་། ནང་གིས་ཡོངས་འཛིན་ཐབས་ལ་མཁས་པ་དང་བཅས་པ་དང་། མཉམ་བཞག་དུ་དགག་རྟོགས་བཞི་ཚངས་བར་ལྡན་པ་དང་། རྗེས་ཐོབ་དུ་བསྒྲུབ་རྟོགས་བཞིར་སྤངསབྱར་ལྡན་

པ་དེས་ཁྱད་པར་དུ་བྱས་པ་ཡིན་ལ། ཉན་རང་གིས་ངེས་འབྱེད་ཆ་མཐུན་བཞི་ལ་དེ་ལྟ་བུའི་ཁྱད་པར་དུ་བྱེད་ཆོས་དག་མེད་ཅིང༌། ཐེག་ཆེན་གྱིས་ངེས་འབྱེད་ལ་ཡོད་པས་ཐེག་ཆེན་གྱི་ངེས་འབྱེད་ཆ་མཐུན་བཞི་པོ་ཐེག་
དམན་གྱིས་ངེས་འབྱེད་ལས་ཁྱད་པར་དུ་འཕགས་པ་ཡིན་ནོ། །གཉིས་པ་ལམ་གྱིས་རང་བཞིན་བསྒྲུབ་པ་ལ། །བསྒྲུབས་པའི་སྟེན་དང༌། དམིགས་པ་དང༌། ཆེད་དུ་བྱ་བ་དང༌། བསྒྲུབ་པ་རང་གིས་ངོ་བོའོ། །དེ་ལ་བསྒྲུབ་
པའི་རྟེན་གྱིས་མཚན་ཉིད་ནི། ཆོས་ཀྱི་དབྱིངས་བསྒྲུབ་པའི་གཞིར་གྱུར་པ་སྟེ། རྩེ་སྦྱོར་དྲོད་ཀྱི་རྣལ་འབྱོར་སྐྱེས་པ་ཡན་ཆད་ཀྱི་གང་ཟག་གིས་སེམས་རྒྱུད་རང་བཞིན་གྱིས་རྣམ་པར་དག་པ་སྤྲོས་པ་དང་བྲལ་བ་དེ་ཡིན།
གཉིས་པ་དམིགས་པའི་མཚན་ཉིད་ནི། ཆོས་གང་ཡང་བསྒྲུབ་པའི་ཤེས་རབ་ཀྱིས་རྣམ་པ་འགའ་ཞིག་ལྟར་རྟོགས་པར་བྱ་བ་སྟེ། འཁོར་འདས་ཀྱིས་ཆོས་ཐམས་ཅད་བསྒྲུབ་པ་པོའི་གང་ཟག་གིས་མཉམ་གཞག་གིས་ཡང་
དག་པར་ན་རང་བཞིན་མེད་དེ་སྤྲོས་པ་དང་བྲལ་པར་རྟོགས་པར་བྱ་ཤིང༌། རྗེས་ཐོབ་ཏུ་སྣང་ལ་རང་བཞིན་མེད་པ་སྒྱུ་མ་ལྟ་བུར་རྟོགས་པར་བྱ་བ་དེ་ཡིན། གསུམ་པ་ཆེད་དུ་བྱ་བའི་མཚན་ཉིད་ནི། བསྒྲུབ་པའི་ཆེད་
དུ་གཉེར་བྱ་མཐར་ཐུག་་པ་སྟེ། བསྒྲུབ་པ་པོ་ཡི་གང་ཟག་གིས་བསྒྲུབ་པའི་འབྲས་བུ་དོན་དུ་གཉེར་བྱ་ཆེན་པོ་གསུམ་མམ་སྐུ་གསུམ་དུ་བྱེད་པ་དེ་ཡིན། བཞི་པ་བསྒྲུབ་པ་རང་གིས་ངོ་བོ་བཞི་ལས དང་པོ་གོ་ཆའི་བསྒྲུབ་་་

༄གུ །པའི་མཚན་ཉིད་ཕར་ཕྱིན་དྲུག་ལ་གོ་ཆའི་བརྩོན་འགྲུས་བརྩམ་པ་སྟེ། སེམས་ཅན་ཐམས་ཅད་ཀྱི་དོན་དུ་སྐུ་གསུམ་མམ་ཆེན་པོ་གསུམ་གྱིས་ཆེད་དུ་ཕར་ཕྱིན་དྲུག་རེ་རེའི་ནང་དྲུག་
དྲུག་ཚངས་བར་ཉམས་སུ་བླངས་སྙམ་དུ་སེམས་གྱི་གོ་ཆ་ཆེན་པོ་བགོ་བ་དེ་ཡིན། གཉིས་པ་འཇུག་པའི་བསྒྲུབས་པའི་མཚན་ཉིད་བྱང་ཆེན་ལ་སྦྱོར་བའི་བརྩོན་འགྲུས་བརྩམ་པ་སྟེ། ཐེག་ཆེན་གྱིས་སྤངས་རྟོགས་ཕུན་སུམ་
મ ཚོགས་པ་ཐོབ་པའི་ཆེད་དུ། ཕར་ཕྱིན་དྲུག་རེ་རེའི་ནང་དུ་དྲུག་དྲུག་ཚངས་བར་ཉམས་སུ་ལེན་པ་ལ་བརྩོན་འགྲུས་བརྩོན་པ་དེ་ཡིན། གསུམ་པ་ཚོགས་བསྒྲུབ་ཀྱི་མཚན་ཉིད་གནས་སྐབས་ཀྱིས་བྱང་ཆུབ་ཆེན་པོ་དངོས་སུ་
བསྐྱེད་པ་ལ་བརྩོན་འགྲུས་བརྩམ་པ་སྟེ། མཐོང་ལམ་ཡན་ཆད་ཀྱི་སྤངས་རྟོགས་ཕུན་སུམ་ཚོགས་པ་རྒྱུད་ལ་སྐྱེས་པའི་ཆེད་དུ་ཕར་ཕྱིན་དྲུག་སྔར་བཞིན་ཉམས་སུ་ལེན་པ་ལ་བརྩོན་འགྲུས་བརྩམ་པ་དེ་ཡིན། ངེས་པར་འབྱུང་
བའི་བསྒྲུབ་པའི་མཚན་ཉིད་མཐར་གྱི་བྱང་ཆུབ་ཆེན་པོ་དངོས་སུ་བསྐྱེད་པའི་བརྩོན་འགྲུས་བརྩམ་པ་སྟེ། ས་བཅུ་རྒྱུན་མཐར་སྲིད་པ་ཐ་མའི་དུས་སུ་སངས་རྒྱས་ཆོས་ཀྱིས་སྐུ་བསྐྱེད་པའི་ཆེད་དུ་ཕར་ཕྱིན་དྲུག་སྔ་མ་བཞིན་དུ་
ཉམས་སུ་ལེན་པ་ལ་བརྩོན་འགྲུས་བརྩམ་པ་དེ་ཡིན། དེ་རྣམས་ཀྱིས་དབྱེ་བ་དང༌། ས་འཚམས་གཞན་དུ་ཤེས་པར་བྱའོ། །གཉིས་པ་ལམ་ཤེས་ཀྱི་ཆོས་བཅུ་གཅིག་པོ་ནི་ལམ་ཤེས་ཀྱིས་ཡན་ལག་དང༌། ཉན་ཐོས་ཀྱིས་ལམ་

དང༌། རང་སངས་རྒྱས་ཀྱི་ལམ་དང༌། མཐོང་ལམ་དང༌། བསྒོམ་ལམ་གྱིས་བྱེད་པ་དང༌། མོས་པ་དང༌། ཕན་ཡོན་དང༌། བསྔོ་བ་དང༌། རྗེས་སུ་ཡིད་རང་བ་དང༌། བསྒྲུབ་པ་བསྒོམ་ལམ་དང༌། རྣམ་དག་བསྒོམ་ལམ་དང་
བཅུ་གཅིག་ཡིན་ནོ། དེ་རྣམས་བསྡུས་ན་ལམ་ཤེས་ཀྱི་ཡན་ལག་དང༌། འབྲས་བུ་ལམ་ཤེས་གཉིས་སུ་འདུ། དེ་ལའང་དང་པོ་ལམ་ཤེས་ཀྱི་ཡན་ལག་གི་མཚན་ཉིད་ནི། གེགས་དང་བྲལ་ཞིང་མཐུན་རྐྱེན་ཚངས་བ་འབྲས་བུ་
ལམ་ཤེས་རྒྱུད་ལ་སྐྱེ་རུང་བར་བྱེད་པ་སྟེ། འདོད་པ་གཟུགས་ཀྱིས་ཁམས་ཀྱིས་ལྷའི་བུ་རྣམས་བཅོམ་ལྡན་འདས་ལ་ཤེས་རབ་ཀྱིས་ཕ་རོལ་ཏུ་ཕྱིན་པ་ཉན་པའི་དུས་སུ་ཁོང་རྣམས་ལ་སྔར་གྱིས་ལས་ཀྱིས་རྣམ་པར་སྨིན་པ་
ལས་བྱུང་བའི་ལུས་ལ་འོད་ཡོད་དེ། དེ་ལ་བརྟེན་པའི་ང་རྒྱལ་ཡོད། ང་རྒྱལ་དེས་གེག་བྱས་པས་རྒྱུད་ལ་ལམ་ཤེས་མི་སྐྱེ་བར་བཅོམ་ལྡན་འདས་ཀྱིས་གཟིགས་ནས་བཅོམ་ལྡན་འདས་ཀྱིས་རང་བཞིན་ཀྱི་འོད་ཀྱིས་ལྷའི་བུ་
རྣམས་ཀྱིས་ལས་ཀྱིས་རྣམ་སྨིན་ཀྱིས་འོད་དེ་དག་ཟིལ་གྱིས་མནན་ཏེ། ཟླ་བའི་འོད་ཀྱིས་སྟེང་དུ་ཉི་མ་ཤར་བ་བཞིན་དུ་མོག་མོག་པོར་བཏང་ནས་ལྷའི་བུ་རྣམས་ང་རྒྱལ་དང་བྲལ་བར་བྱས་ཏེ། དེ་རྣམས་ཀྱིས་རྒྱུད་ལ་ལམ་
་སྐྱེ་རུང་བར་བྱས་པ་ལྟ་བུར་ཅིག་ཡིན། གཉིས་པ་འབྲས་བུ་ལམ་ཤེས་ལ་ཡང་གསུམ་ལས་དང་པོ་ཉན་ཐོས་ཀྱིས་ལམ་ཤེས་ཀྱིས་མཚན་ཉིད་གཞི་བདེན་པ་བཞི་རྣམ་པ་མི་རྟག་པ་ལ་སོགས་བཅུ་དྲུག་དང་བཅས་པ་་་་་་་

།གང་ཟག་གིས་བདག་མེད་པའི་ཚུལ་གྱིས་མངོན་གསུམ་དུ་ཤེས་པ་སྟེ། གཞི་འཁོར་འདས་ཀྱིས་ཆོས་ཐམས་ཅད་བདེན་པ་བཞིས་བསྡུས་པའི་རྣམ་པ་ལ་མི་རྟག་ལ་སོགས་བཅུ་དྲུག་དང་
བཅས་པ་ལ་གང་ཟག་གིས་བདག་རྟག་པ་གཅིག་པུ་རང་དབང་ཅན་གྱི་ཤེས་རིག་ལ་སོགས་དང༌། བྱེད་པ་པོའི་བདག་ཕྱ་དང་དབང་ཕྱུག་ལ་སོགས་ནི་ཀུན་རྫོབ་ཏུ་ཡང་མེད་པར་མངོན་དུ་རྟོགས་ལ། ཡུལ་ཡིད་དུ་འོང་མི་
அ འོང་ལ་སོགས་རིམ་པར་སྣང་བ་འདི་དང༌། ཤེས་རྒྱུན་དུ་སྣང་བ་འདི་ཀུན་རྫོབ་རྫུན་སྣང་ཡིན་ཞིང་ཤེས་པ་སྐད་ཅིག་མིའི་ཕྲེང་བའི་རག་པ་དང་བརྩམ་བྱེད་ཀྱིས་རྡུལ་ཕྲ་རག་ཆ་ཤས་མེད་པ་མངོན་གསུམ་དུ་རྟོགས་པ་ཡིན།
གཉིས་པ་རང་སངས་རྒྱས་ཀྱི་མཚན་ཉིད་ནི། སྔར་གྱི་དམིགས་པ་ལ་བཟུང་བ་རང་བཞིན་མེད་པས་ཁྱད་པར་དུ་བྱས་པས་མི་དམིགས་པའི་ཚུལ་གྱིས་མངོན་གསུམ་དུ་ཤེས་པ་ཡིན་སྟེ། སྔར་གྱིས་ཉན་ཐོས་ཀྱིས་རྟོགས་ཚུལ་
གྱིས་སྟེང་དུ་ཕྱི་རྡུལ་ཕྲན་རང་བཞིན་མེད་པར་མངོན་སུམ་དུ་རྟོགས་པ་ཡིན་ནོ། །གསུམ་པ་བྱང་ཆུབ་སེམས་དཔའི་ལམ་ཤེས་ལའང་ཡང་དག་མཐོང་ལམ་དང་བསྒོམ་ལམ་གཉིས་ཡོད་པ་ལས། དང་པོ་མཐོང་ལམ་གྱི་
མཚན་ཉིད་ནི། བདེན་པ་བཞི་ལ་ཡོད་པའི་རྣམ་པ་མི་རྟག་པ་ལ་སོགས་རང་བཞིན་མེད་པར་མངོན་གསུམ་དུ་གསར་དུ་མཐོང་པ་ཐར་པ་བསྒྲོད་པའི་རྟེན་བྱེད་པ་སྟེ། གཞི་འཁོར་འདས་ཀྱི་ཆོས་ཐམས་ཅད་བདེན་པ་བཞིར་

འདུས་པ་སྟེ། འཇིག་རྟེན་ཆོས་མཆོག་མན་ཆད་དུ་དང་པོ་ཐོས་བསམ་གྱིས་རང་བཞིན་མེད་པར་གཏན་ལ་ཕབ་ནས་བསྒོམ་པས་མཐོང་ལམ་དུ་བདེན་པ་་བཞི་ཡི་གནས་ལུགས་སྟོང་སྟོང་པ་ཉིད་སྤྲོས་པ་དང་བྲལ་བར་གསར་དུ་
མངོན་སུམ་དུ་མཐོང་མ་ཐག་པའི་སྐད་ཅིག་དང་པོ་དེ་ཉིད་ཡིན། གཉིས་པ་བསྒོམ་ལམ་ལ་ཡང༌། །བསྒོམ་ལམ་གྱིས་བྱེད་པ་དང༌། བྱེད་པ་ཅན་གྱིས་བསྒོམ་ལམ་གཉིས་ཡོད་པ་ལས་དང་པོ་བསྒོམ་ལམ་གྱི་བྱེད་པའི་མཚན་
ཉིད་ནི། ཡོན་ཏན་གྱི་ཁྱད་པར་བསྒོམ་པ་ལས་བྱུང་བ་སྟེ། སྔར་མཐོང་ལམ་དུ་བདེན་བཞི་ཡི་ཆོས་ཉིད་མཐོང་ཟིན་གོང་ནས་གོང་དུ་བསྒོམ་པས་གོམ་པ་ལ་བརྟན་ནས་བྱུང་བའི་ཡོན་ཏན་རྣམས་ཡིན། གཉིས་པ་བྱེད་པ་ཅན་
གྱི་བསྒོམ་ལམ་ལ་ཟག་བཅས་ཟག་མེད་གཉིས་ཡིན། དེ་ལ་དང་པོ་བསྒོམ་ལམ་ཟག་བཅས་ལ་ཡང༌། མོས་པས་བསྔོ་བ་རྗེས་སུ་ཡིད་རང་བ་དང་གསུམ་ཡོད་པ་ལས། དང་པོ་ལའང་མོས་པ་དངོས་དང༌། དེའི་ཕན་ཡོན་
གཉིས་ཡིན་ནོ། །དེ་ལ་དང་པོ་མོས་པའི་མཚན་ཉིད་ནི་ཡུམ་ཡོན་ཏན་ཅན་དུ་ངེས་པ་སྟེ། ཡུམ་ཤེས་རབ་ཀྱི་ཕ་རོལ་ལྷུན་གྱིས་གྲུབ་པ་འདི་ཐོས་བསམ་བསྒོམ་གསུམ་གྱི་སྒོ་ནས་ཉམས་སུ་ལེན་བླངས་ནས་
གནས་སྐབས་དང་མཐར་ཐུགས་གིས་ཡོན་ཏན་ཐམས་ཅད་འབྱུང་ངེས་སྙམས་པ་ཅིག་ཡིན གཉིས་པ་མོས་པའི་ཕན་ཡོན་ནོ། །བསྟོད་པ་དང༌། བཀུར་བ་དང༌། བསྔག་པ་གསུམ་སྟེ། མོས་པའི་ཕར་ཕྱིན་གྱི་མཚན་ཉིད་ནི།

།བསྒོམ་པ་པོ་སྤྲོ་བ་བསྐྱེད་པའི་ཕྱིར་དམ་པ་རྣམས་ཀྱིས་མོས་པའི་བསོད་ནམས་བརྗོད་པ་སྟེ། རང་གི་དོན་དུ་ཡུམ་ལ་མོས་པ་རྒྱ་ཆེན་པོ་བསྒོམ་ན་དམ་པ་རྣམས་ཀྱིས་རང་ལ་བསྟོད་པ་ཆེ་
འབྲིང་ཆུང་གསུམ་དགུ་ཐོབ། རང་གཞན་གཉིས་ཀའི་དོན་དུ་མོས་པ་བསྒོམ་ན་དེའི་སྟེང་དུའང་བསྟོད་པ་ཆེ་འབྲིང་ཆུང་དགུ་ཐོབ། རང་ཉིད་ཡལ་བར་དོར་ཏེ་གཞན་ཁོ་ནའི་ཆེད་དུ་ཡུམ་ལ་མོས་པ་བསྒོམ་ན་སྔ་མ་གཉིས་ཀྱི་
མ
སྟེང་དུའང་བསྔག་པ་ཆེ་འབྲིང་ཆུང་དགུ་དམ་པ་རྣམས་ཀྱིས་བྱེད་པས་དེ་ཐོབ་པར་འགྱུར་བ་ཡིན། གཉིས་པ་བསྔོ་བའི་མཚན་ཉིད་ནི། དགེ་བའི་རྩ་བ་ཐམས་ཅད་མི་དམིགས་པའི་ཚུལ་གྱིས་སེམས་ཅན་ཐམས་ཅད་ཀྱི་དོན་
དུ་བླ་ན་མེད་པའི་བྱང་ཆུབ་ཏུ་བསྒྱུར་བར་བྱེད་པ་སྟེ། ཐོག་མཐའ་བར་གསུམ་གྱིས་བསྡུས་པའི་བདག་གཞན་གྱི་རྒྱུད་དང་འབྲེལ་བ་དུས་གསུམ་དུ་བསགས་པའི་དགེ་བའི་རྩ་བ་ཅི་སྙེད་མཆིས་པ་དེ་དག་ལ་བརྟེན་ནས་
བདག་དང་མཐའ་གཡས་པའི་སེམས་ཅན་ཐམས་ཅད་བླ་ན་མེད་པའི་སངས་རྒྱས་ཀྱི་རྒྱུར་གྱུར་ཅིག་ཅེས་དམིགས་མེད་ཀྱི་ཤེས་རབ་ཀྱིས་ཟིན་པར་བྱས་ནས་བསྔོ་བ་ཅིག་ཡིན། གསུམ་པ་རྗེས་སུ་ཡིད་རང་གི་མཚན་ཉིད་ནི།
མི་དམིགས་པའི་ཚུལ་གྱིས་དགེ་བའི་རྩ་བ་ཐམས་ཅད་ལ་དགའ་བའི་སེམས་ཁྱད་པར་ཅན་བསྒོམ་པ་སྟེ། བདག་གཞན་གྱི་རྒྱུད་ཀྱིས་བསྡུས་པའི་དུས་གསུམ་དང་འབྲེལ་བའི་དགེ་བའི་རྩ་བ་ཐམས་ཅད་ལ་རེ་ལེགས་བསྙམ་

དུ་དམིགས་མེད་ཀྱི་ཤེས་རབ་ཀྱི་ཟིན་པར་བྱས་ནས་ཆགས་སྡང་དང་ཕྲག་དོག་མེད་པར་དགའ་བ་དཔག་ཏུ་མེད་པར་བསྒོམ་པར་བྱེད་པ་ཅིག་ཡིན། གཉིས་པ་བསྒོམ་ལམ་ཟག་མེད་ལ་གཉིས་ལས། དང་པོ་བསྒྲུབ་པ་
བསྒོམ་ལམ་གྱི་མཚན་ཉིད་ནི། ཆོས་ཐམས་ཅད་ཆོས་དབྱིངས་མངོན་གསུམ་དུ་མཐོང་བ་གོམས་པར་བྱེད་པ་སྟེ་སྔར་མཐོང་ལམ་དུ་བདེན་པ་བཞིས་བསྡུས་པའི་འཁོར་འདས་ཀྱི་ཆོས་ཐམས་ཅད་ཡང་དག་པར་ན་རང་བཞིན་
མེད་དེ་སྤྲོས་པ་བྲལ་བར་མཐོང་ཟིན་པ་གང་ནས་གང་དུ་གོམ་པར་བྱེད་པ་ཅིག་ཡིན། གཉིས་པ་ཤིན་ཏུ་རྣམ་དག་བསྒོམ་ལམ་གྱི་མཚན་ཉིད་ནི་གཉེན་པོའི་སྒྲིབ་པ་དག་པར་བྱེད་པ་སྟེ། མཉམ་བཞག་དུ་ཆོས་ཉིད་སྟོང་པ་
ཉིད་རྟོགས་པས་སྒྲིབ་པ་ཉིད་སྤོང་བར་བྱེད་པ་ཅིག་ཡིན། གསུམ་པ་གཞི་ཤེས་ཀྱི་ཆོས་དགུ་ནི། ཤེས་པ་དང་སྙིང་རྗེས་འཁོར་འདས་ཀྱི་མཐའ་གཉིས་ལ་མི་གནས་པ་དང༌། བདག་ཕྱེད་དང་གཉིས་ཀྱིས་སྟོང་པར་རྟོག་ཀྱང་
སྙིང་རྗེ་དང་བྲལ་བར་མཐའ་གཉིས་ལ་གནས་པ་དང༌། ཐེག་དམན་ཀྱི་གཞི་ཤེས་སངས་རྒྱས་ཀྱི་ཐབས་སམ་རྒྱུ་མ་ཡིན་པས། འབྲས་བུའི་ཡུམ་ལ་རིང་བ་དང༌། ཐེག་ཆེན་གྱིས་གཞི་ཤེས་ཐབས་སམ་རྒྱུ་
ཡིན་པས་འབྲས་བུའི་ཡུམ་ལ་ཉེ་བ་དང་། དམན་པའི་གཞི་ཤེས་ཐེག་ཆེན་གྱི་མི་མཐུན་ཕྱོགས་ཡིན། ཐེག་ཆེན་གྱི་གཞི་ཤེས་དམན་པ་མཚན་མར་འཛིན་པའི་གཉེན་པོ་ཡིན་པ་དང༌། ཡུལ་ཅན་མཉམ་ཉིད་ཀྱིས་སྦྱོར་བ་དང༌།

།བྱང་ཆུབ་སེམས་དཔའི་གཞི་ཤེས་ཀྱི་མཐོང་ལམ་དང་དགུའོ། །དེ་དགུ་ཡང་བསྡུ་ན་གསུམ་དུ་འདུས་ཏེ། གཞི་ཤེས་པའི་རང་བཞིན་དང༌། སྦྱོར་བ་དང༌། མཐོང་ལམ་མོ། །དང་པོ་ལ་ངོ་བོ་
དང༌། ནུས་པ་དང༌། བྱེད་པ་གསུམ་ཡིན་ཏེ། དེ་ལ་ཐེག་ཆེན་གཞི་ཤེས་པའི་མཚན་ཉིད་ཤེས་རབ་དང༌། སྙིང་རྗེས་འཁོར་འདས་ཀྱི་མཐའ་གཉིས་ལ་མི་གནས་པ་སྟེ། གཞི་འཁོར་འདས་ཀྱིཆོས་ཐམས་ཅད་བདེན་པ་གཞིས་
ལྒ
བསྡུས་པའི་རྣམ་པ་ཡང་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བར་ཤེས་པའི་ཤེས་རབ་དང་ལྡན་པས་མྱ་ངན་ལས་འདས་པ་ཐོབ་པས་སྲིད་པ་འཁོར་བར་མི་གནས་ཤིང༌། དེ་ལྟར་མི་ཤེས་པའི་སེམས་ཅན་
ཐམས་ཅད་ལ་ཁྱབ་པའི་སྙིང་རྗེ་ཆེན་པོ་དང་ལྡན་པས་ཐབས་མཁས་པའི་སྒོ་ནས། འཁོར་བ་མ་སྟོང་གི་བར་དུ་ཕྲིན་ལས་སྣ་ཚོགས་ཀྱི་སྒོ་ནས་སེམས་ཅན་གྱི་དོན་བྱེད་པ་ཅིག་ཡིན་ནོ། །ཐེག་པ་དམན་པའི་གཞི་ཤེས་པ་ནི་
བདེན་པ་བཞིས་བསྡུས་པའི་འཁོར་འདས་ཀྱི་ཆོས་ཐམས་ཅད་གང་ཟག་གཅིག་གིས་བདག་རྟག་པ་གཅིག་པུ་རང་དབང་ཅན་དང༌། ཆོས་ཀྱི་བདག་བཟུང་བའི་ཡུལ་རྡུལ་ཕྲ་རབ་རང་ང་བཞིན་མེད་པར་རྟོགས་པའི་ཤེས་རབ་
དང་ལྡན་པས། མྱ་ངན་ལ་འདས་པ་ཐོབ་པས་འཁོར་བར་མི་གནས་ཀྱང༌། སེམས་ཅན་ཐམས་ཅད་ལ་ཁྱབ་པའི་སྙིང་རྗེ་ཆེན་པོ་དང་བྲལ་ཞིང་འཁོར་འདས་མཉམ་པ་ཉིད་དུ་རྟོགས་པའི་ཤེས་རབ་མེད་པས་འཁོར་བ་

དོར་བྱ་མཐའ་གཅིག་ཏུ་བདེན་པར་ཞེན་ནས་མྱ་ངན་ལས་འདས་པ་ཆད་པ་ཡི་མཐར་ལྟུང་བ་ཡིན་ནོ། །གཉིས་པ་ནུས་པ་ལ་ཐེག་དམན་གཞི་ཤེས་ནི་འབྲས་བུ་གཉིས་སུ་མེད་པའི་ཡུམ་ཤེར་ཕྱིན་ལས་རིང་ནས་མི་ཐོབ་
པ་ཡིན་ཏེ། འཁོར་འདས་ཐ་དད་དུ་བདེན་པར་ཞེན་ཅིང་འཁོར་བ་ལ་དོར་བྱ་དང༌། མྱ་ངན་ལས་འདས་པ་ཐོབ་བྱར་མཚན་མར་འཛིན་ཅིང་སྙིང་རྗེ་ཆེན་པོའི་ཀུན་ནས་བསླང་པའི་ཐབས་མཁས་པ་དང་བྲལ་བས་འབྲས་བུ་
གཉིས་སུ་མེད་པའི་ཡུམ་ཤེར་ཕྱིན་གྱི་རྒྱུ་མ་ཡིན་པའི་ཕྱིར། ཐེག་པ་ཆེན་པོའི་གཞི་ཤེས་ནི་འབྲས་བུའི་ཡུམ་གཉིས་སུ་མེད་པའི་ཤེས་རབ་ཕར་ཕྱིན་ལ་ཉེ་ནས་མྱུར་དུ་ཐོབ་པ་ཡིན་ཏེ། འཁོར་འདས་མཉམ་པ་ཉིད་དུ་རྟོགས་
པའི་ཤེས་རབ་དང་ལྡན་ཞིང༌། སྙིང་རྗེ་ཆེན་པོས་ཀུན་ནས་བསླངས་པའི་ཐབས་མཁས་པ་དང་བཅས་པས་འབྲས་བུས་ཡུམ་དེའི་ཐབས་རྒྱུ་ཡིན་པའི་ཕྱིར། གསུམ་པ་གཞི་ཤེས་པའི་བྱེད་པ་ལ་ཡང་མི་མཐུན་ཕྱོགས་ཀྱིས་
བྱེད་པ་དང༌། དེའི་གཉེན་པོའི་བྱེད་པ་གཉིས་ལས། དང་པོ་ལ་ལ་ཐེག་དམན་གྱི་གཞི་ཤེས་ནི་ཐེག་ཆེན་གྱི་གཞི་ཤེས་ཀྱི་མི་མཐུན་ཕྱོགས་སམ་སྤངས་བྱ་ཡིན་ཏེ་ཆོས་གསུམ་ལ་བདེན་ཞེན་དང་བཅས་པའི་ཕྱིར་རོ།།
ཐེག་ཆེན་གྱི་གཞི་ཤེས་དེའི་གཉེན་པོ་ཡིན་ཏེ་ཆོས་གསུམ་མཉམ་པ་ཉིད་དུ་རྟོགས་པས་མཚན་མར་འཛིན་པ་དང་བྲལ་བའི་ཕྱིར་རོ། །གཉིས་པ་གཞི་ཤེས་པའི་དེ་སྦྱོར་བ་ལ་ཡང་ཡུན་མཉམ་པ་ཉིད་ཀྱིས་སྦྱོར་བ་དང༌། ཡུལ་

།མཉམ་པ་ཉིད་ཀྱིས་སྦྱོར་བ་དང་གཉིས་ལས། དང་པོ་ནི་གཞི་བདེན་པ་བཞིས་བསྡུས་པས་འཁོར་འདས་ཀྱིས་ཆོས་ཐམས་ཅད་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བར་
རྟོགས་ནས་བསྒོམ་པ་ཅིག་ཡིན། གཉིས་པ་ཡུལ་མཉམ་པ་སྦྱོར་བ་ནི། དམིགས་ཡུལ་འབྲས་བུ་ཐོབ་བྱའམ་རླམ་བྱ་དང༌། དམིགས་བྱ་རང་ཐོབ་བྱེད་དམ་བརླམ་སེམས་རྣམས་ཡང་དག་པར་ན་མཉམ་པ་ཉིད་ཅིའི་ངོ་བོར་
གྲུབ་པ་མེད་པར་རྟོགས་པ་ཅིག་ཡིན། གསུམ་པ་མཐོང་ལམ་ལ་ཡང་བྱང་ཆུབ་སེམས་དཔས་གཞི་ཤེས་པའི་མཐོང་ལམ་གྱི་མཚན་ཉིད་ནི་གཞི་ཐམས་ཅད་རང་བཞིན་མེད་པར་མངོན་སུམ་དུ་གསར་དུ་མཐོང་བས་ཐར་པའི་
གོ་སྐབས་བྱེད་པ་འདི་ལས་བཟློག་པ་ཉན་རང་གིས་མཐོང་ལམ་ཡང་ཤུག་ལ་གོ་བར་བྱའོ། །གང་གིས་ཡུལ་ཅན་སྦྱོར་བ་དང་ཡུལ་མཉམ་པ་ཉིད་ཀྱིས་སྦྱོར་པ་གཉིས་ལོ་ཐེག་ཆེན་གྱི་གཞི་ཤེས་ཀྱིས་སྦྱོར་བ་ཡིན་པར་བྱའོ།
བཞི་པ་རྣམ་ཀུན་མངོན་རྫོགས་ཀྱིས་སྦྱོར་བའི་ཆོས་བཅུ་གཉིས་པོའང༌། དམིགས་ཡུལ་རྣམ་པ་དང༌། བསྒོམ་པ་པོའི་གང་ཟག་དང༌། སྦྱོར་བའི་དབྱེ་བ་དང༌། སྦྱོར་བ་བསྒོམ་པའི་ཡོན་ཏན་དང༌། དེ་ལ་བར་ཆད་ཀྱིས་
སྐྱོན་དང༌། ཐར་པ་ཆ་མཐུན་དང༌། ངེས་འབྱེད་ཆ་མཐུན་དང༌། གང་ཟག་དང༌། སྲིད་ཞི་མཉམ་ཉིད་ཀྱིས་སྦྱོར་བ་དང༌། ཞིང་དག་པའི་སྦྱོར་བ་དང༌། ཐབས་མཁས་པའི་སྦྱོར་པ་སྟེ་བཅུ་གཉིས་ཡིན། བཅུ་གཉིས་པོ་དེའང་

བསྡུས་ན་གཉིས་ཀྱིས་ཁོང་དུ་འདུ་སྟེ། བསྒོམ་རིམ་སྤྱིར་བསྟན་པ་དང༌། ཁྱད་པར་ཅན་བསྟན་པ་གཉིས་ཡིན། དང་པོ་ལ་ཡང་དབྱེ་ན་བཞི་ཡོད་པ་ལས། དང་པོ་སྦྱོར་བའི་ཡུལ་རྣམ་པ་ནི། གཞི་བདེན་པ་བཞི་ལ་ཡོད་པའི་
བདག་མེད་པ་དང༌། མི་རྟག་པ་ལ་སོགས་པ་རྣམས་ཡིན། གཉིས་པ་བསྒོམ་པའི་གང་ཟག་གི་མཚན་ཉིད་ནི་སངས་རྒྱས་ཀྱི་དྲུང་དུ་རྒྱུད་སྦྱང་པས་ཡུམ་ཤེར་ཕྱིན་ལ་ཆོས་སྤྱོད་བྱེད་པའི་སྐལ་བ་དང་ལྡན་པ་སྟེ། བསྐལ་པ་
དཔག་ཏུ་མེད་པ་སངས་རྒྱས་ཀྱི་དྲུང་དུ་ཚོགས་བསགས་པས། ད་རེས་ཡུམ་ཤེར་ཕྱིན་ལ་ཐོས་བསམ་ལ་སོགས་ཀྱིས་སྒོ་ནས་ཉམས་སུ་ལེན་པའི་སྐལ་བ་དང་ལྡན་པ་ཡིན། གསུམ་པ་སྦྱོར་བའི་དབྱེ་བའི་ངོ་བོའི་མཚན་ཉིད་
ནི༑ གཞི་ཐམས་ཅད་རང་བཞིན་མེད་པར་རྟོགས་ནས་བསྒོམ་པ། གཞི་བདེན་པ་བཞིས་བསྡུས་པའི་འཁོར་འདས་ཀྱི་ཆོས་ཐམས་ཅད་ཡང་དག་པར་ན་རང་བཞིན་མེད་པར་སྤྲོས་པ་བྲལ་བར་རྟོགས་པར་བྱས་ནས་མཉམ་
བཞག་གིས་བསྒོམ་པར་བྱེད་ཅིང་རྗེས་ཐོབ་ཏུ་སྣང་ལ་རང་བཞིན་མེད་པར་སྒྱུ་མ་ལྟ་བུར་ཤེས་པར་བྱས་ནས་ཞེན་པ་མེད་པར་སྦྱིན་པ་ལ་སོགས་ཕར་ཕྱིན་རྣམས་ཉམས་སུ་ལེན་པར་བྱེད་པ་ཅིག་ཡིན། བཞི་པ་སྔོན་འགྲོའི་
ཆོས་ལ་ཡང་བཞི་ཡོད་ལ དང་པོ་ཡོན་ཏན་གྱིས་མཚན་ཉིད་སྦྱོར་བ། བསྒོམ་པ་དངོས། བསྒོམ་བྱའི་འབྲས་བུ་གང་ཡིན་པ་དེ་རྒྱུ་སྦྱོར་བ་ལས་བྱུང་བ་ཡིན་ཏེ་ཐེག་ཆེན་་པས་ཕར་ཕྱིན་དྲུག་ཉམས་སུ་བླངས་པ་ལས་འབྲས་

།བུ་གསུམ་མམ་ཆེན་པོ་གསུམ་ཐོབ་པ་ཅིག་ཡིན། གཉིས་པ་སྐྱོན་གྱིས་མཚན་ཉིད་ཆོས་གང་གིས་ཡུམ་གྱིས་ཆོས་སྤྱོད་ཀྱིས་བར་ཆད་བྱེད་པ་སྟེ། བདུད་སྡིག་ཅན་གྱིས་ཕ་མ་དང༌། གྲོག་པོ་
དང༌། མཁན་པོ་དང༌། སློབ་དཔོན་ལ་སོགས་ཀྱིས་ཆ་བྱེད་དུ་སྤྲུལ་ནས་ཡུམ་ཤེར་ཕྱིན་ཐོས་བསམ་༌་བསྒོམ་ལ་སོགས་བྱེད་པའི་དྲུང་དུ་འོང་སྟེ་ཁྱོས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བྲི་བ་དང་། ཀློག་པ་དང༌། ཉན་པ་དང༌།
བཤད་པ་དང༌། བསྒོམ་པ་ལ་སོགས་ཀྱི་ཅི་ཞིག་བྱ། དཔག་ཏུ་མེད་པའི་མགོ་དང་རྐང་ལག་ལ་སོགས་པ་བཏང་ནས་སྡུག་བསྔལ་བས། ཉན་ཐོས་སུ་སེམས་བསྐྱེད་ཅིག་ཅེས་པ་ལ་སོགས་ཐེག་ཆེན་ཆོས་སྤངས་སུ་བཅུག་
ནས། ཐེག་དམན་ལ་སོགས་ལམ་ཕྱིན་ཅི་ལོག་ཏུ་གོལ་བ། ཐེག་ཆེན་ལྟར་བཅོས་པའི་ཆོས་ཕྱིན་ཅི་ལོག་སྟོན་ཅིང་འདི་དག་ཉམས་སུ་ལོང་དང་ཚེག་ཆེན་པོ་ཡུན་རིང་དུ་མི་དགོས་པར་བླ་ན་མེད་པའི་བྱང་ཆུབ་ཐོབ་ཅེས་པ
ཡིན། གསུམ་པ་མཚན་ཉིད་ནི། སྦྱོར་བ་རྣམས་རྒྱུ་དང་ཁྱད་པར་ཅན་དང་མཚོན་པར་བྱེད་པ་སྟེ། རྣམ་ཀུན་མངོན་རྫོགས་ལ་སོགས་ཐེག་ཆེན་གྱིས་སྦྱོར་བ་འདི་རྣམས་སངས་རྒྱས་ཀྱིས་རྒྱུ་ཐུན་མོང་མ་ཡིན་པ་དང༌། དེ་ནས་
ཉན་ཐོས་ཀྱིས་སྦྱོར་བ་རྣམས་ལས་ཁྱད་པར་དུ་བྱེད་པ་ཅིག་ཡིན། བཞི་པ་ཐར་པ་ཆ་མཐུན་ལ། འདི་ཐེག་ཆེན་གྱིས་ཡིན་པས་དེའི་མཚན་ཉིད། ལས་དང་པོ་པས་སྦྱིན་སོགས་ཐབས་ཤེས་ཟུང་འབྲེལ་བསྒྲུབ་པ་སྟེ། ཐེག་ཆེན་

བྱེས་གང་ཟག་གཅིག་གི་བྱང་ཆུབ་མཆོག་ཏུ་སེམས་བསྐྱེད་ནས་དམིགས་མེད་ཀྱིས་ཟིན་པར་བྱས་ཏེ་ཞེན་པ་མེད་པར་སྦྱིན་སོགས་ཕར་ཕྱིན་རྣམས་ཉམས་སུ་བླངས་ནས་རྗེས་སེམས་ཅན་ཐམས་ཅད་ཀྱིས་དོན་དུ་རྫོགས་
པའི་བྱང་ཆུབ་ཀྱིས་རྒྱུར་བསྔོ་བར་བྱེད་པ་ཅིག་ཡིན། གཉིས་པ་བསྒོམ་རིམ་ཁྱད་པར་ཅན་ལ་ཡང༌། བསྒོམ་པའི་གནས་སྐབས་དང༌། གང་ཟག་དང༌། བསྒོམ་རིམས་ཁྱད་པར་ཅན་དངོས་དང་གསུམ་ཡོད་པ་ལས། དང་པོ་
ངེས་འབྱེད་ཆ་མཐུན་ཡིན་ཏེ། དེ་ཡང་ཐེག་ཆེན་གྱིས་ཡིན་པས་དེའི་མཚན་ཉིད་མོས་སྤྱོད་ཀྱི་ཡིན་པས་སེམས་ཅན་ཐམས་ཅད་ལ་དམིགས་ནས་བསམ་སྦྱོར་ཕུན་སུམ་ཚོགས་པས་བསྒྲུབ་པ་སྟེ དྲོད་ཆུང་ངུའི་གནས་སྐབས་
ནས་སེམས་ཅན་ཐམས་ཅད་ཀྱི་དོན་དུ་ཕ་རོལ་དུ་ཕྱིན་པ་དྲུག་ཉམས་སུ་ལེན་པའི་བསམ་པ་ཕུན་སུམ་ཚོགས་པས་ཀུན་ནས་བསླང་སྟེ། རྩེ་མོ་ཡན་ཆད་དུ་དེ་ཉམས་སུ་ལེན་པའི་སྦྱོར་བ་ཕུན་སུམ་ཚོགས་པ་ལ་འཇུག་པ་ཡིན་
ནོ༑ །གཉིས་པ་བསྒོམ་མཁན་གྱིས་གང་ཟག་ནི། ཐེག་ཆེན་གྱིས་དགེ་འདུན་ཡིན་པས་དེའི་མཚན་ཉིད་བྱང་ཆུབ་སེམས་དཔའ་ཐེག་ཆེན་ཐེག་དམན་དུ་མི་ལྟུང་ཞིང་བཞི་ཡན་ཆད་ཚངས་བ་ཡིན་ཅེས་ཟེར་ཏེ། ཐེག་ཆེན་གྱི་
གང་ཟག་ཐེག་དམན་དུ་གཏན་ནས་མི་ལྟུང་བར་ཐེག་ཆེན་པ་གཅིག་ཡན་ཆད་གང་གི་ཀྱང་བསྒོམ་པས་ཆོག གསུམ་པ་བསྒོམ་རིམ་ཁྱད་པར་ཅན་ཡང༌། གསུམ་ལས་དང་པོ་སྲིད་ཞི་མཉམ་ཉིད་ཀྱིས་མཚན་ཉིད་ཀུན་ནས་

།ཉོན་མོངས་པ་དང༌། རྣམ་བྱང་རྨི་ལམ་གྱིས་ཡུལ་ཤེས་སད་པ་ན་མེད་པ་དང་འདྲ་བར་རྟོགས་ནས་བསྒོམ་པས་དེ་དག་ལ་བླང་དོར་དུ་འཛིན་པའི་རྟོག་པ་སྤང་བ་སྟེ་འཁོར་འདས་ཀྱི་ཆོས་
ཐམས་ཅད་ཡང་དག་པར་ན་རང་བཞིན་མེད་དེ་སྟོང་ཉིད་སྤྲོས་པ་དང་བྲལ། ཀུན་རྫོབ་ཏུ་སྣང་བའི་རྨི་ལམ་དང་སྒྱུ་མ་དང༌། གཟུགས་བརྙན་དང་། འདྲ་བ་ཐོས་བསམ་གྱིས་སྒོ་ནས་ཤེས་པར་བྱས་པས་འཁོར་བ་ལ་དོར་བྱ།
* མྱ་ངན་ལས་འདས་པ་ལ་ཐོབ་བྱའམ་ལམ་རྒྱུད་ལ་བསྟེན་བྱར་བདེན་པར་ཞེན་པའི་བདེན་ཞེན་ཐམས་ཅད་སྤངས་ཤིང༌། འཁོར་འདས་ཀྱི་ཆོས་ཐམས་ཅད་དབྱིངས་སུ་མཉམ་པ་ཉིད་དུ་བསྒོམ་པར་བྱེད་པ་ཡིན། གཉིས་པ་
ཞིང་དག་པ་སྦྱོར་བའི་མཚན་ཉིད་ལ། མ་དག་པའི་ཞིང་མཐོང་ན། དེའི་གཉེན་པོར་དགེ་བ་སྤྱོད་ཅིང་སྨོན་ལམ་འདེབས་པས་ཞིང་རྣམ་དག་བསྐྱེད་པ་སྟེ། ས་གཞི་བ་ཚྭ་ཅན་དང་་། གཅོང་རོང་དང༌། ཚེར་མ་དང༌། ལྡན་ལྗིན་
ཅན་མཐོང་བ་དང༌། སེམས་ཅན་ཚེ་ཐུང་བ་དང༌། ནད་མང་བ་དང༌། ཤེས་རབ་ཆུང་ཞིང༌། ཆོས་ལ་མི་མོས་པ་མཐོང་ན་དེའི་གཉེན་པོར་དགེ་བ་སྤྱད་ན། བདག་མངོན་པར་རྫོགས་པར་སངས་རྒྱས་པའི་ཞིང་དེར། གསེར་
གྱིས་ས་གཞི་བཻ་ཌཱུརྱའི་མིག་མང་རིས་སུ་བྲིས་པའམ། བཻ་ཌཱུརྱའི་ས་གཞི་ལ་གསེར་གྱིས་མིག་མངས་རིས་སུ་བྲིས་པ་ལག་མཐིལ་ལྟར་མཉམ་པ། ཀན་ཙ་ལི་དི་ལྟར་འཇམ་པ་ལོགས་སུ་གྱུར་ཅིག་ཅེས་པ་དང༌། བདག་སངས་

རྒྱས་ཀྱི་གདུལ་བྱ་དེ་ཚེ་དང་གཟུགས་དང་། ཤེས་རབ་དང་ལོངས་སྤྱོད་ཕུན་སུམ་ཚོགས་པ་དང་ལྡན་ཞིང་ཐེག་པ་ཆེན་པོ་ཁོ་ན་ལ་མོས་ཤིང་ལོངས་སྤྱོད་དང་ལྡན་པར་གྱུར་ཅིག་ཅེས་པ་ལ་སོགས་པའི་སྨོན་ལམ་རྒྱ་ཆེན་པོ་
བཏབས་པ་ཅིག་ཡིན། གསུམ་པ་ཐབས་ལ་མཁས་པའི་སྦྱོར་བའི་མཚན་ཉིད་རྣམ་ཐར་སྒོ་གསུམ་ལ་སོགས་ལ་ཡུལ་ཅན་ཤེས་རབ་སྙིང་རྗེ་ཁྱད་པར་དུ་བྱས་པ་བསྒོམ་པ་སྟེ། གཞི་བདེན་པ་བཞིས་བསྡུ་པའི་འཁོར་འདས་
ཀྱིས་ཆོས་ཉིད་དམ་སོ་སོ་རང་གིས་རྒྱུ་མ་གྲུབ་པས་རྣམ་པར་ཐར་པའི་སྒོ་སྟོང་པ་ཉིད་ཡིན། ངོ་བོ་མ་གྲུབ་པས་རྣམ་ཐར་གྱིས་སྒོ་མཚན་མ་མེད་པ་ཡིན། འབྲས་བུ་མ་གྲུབ་པས་རྣམ་ཐར་གྱིས་སྒོ་སྨོན་པ་མེད་པ་སྟེ་ཡང་དག་
པར་ན་སྟོང་པ་ཉིད་སྤྲོས་པ་དང་བྲལ་བ་ཡིན་ལ། ཀུན་རྫོབ་ཏུ་མ་བརྟག་མ་སྤྱད་པའི་ངོ་ན་འཁོར་འདས་ཐ་དད་ལ་སོགས་སྣ་ཚོགས་སུ་སྣང་བ་འདི་རྨི་ལམ་དང་སྒྱུ་མ་ལྟ་བུར་རྫུན་སྣང་ཡིན་པས། སྒྱུར་བ་སྒོམ་པ་པོའི་གང་
ཟག་གིས་ཤེས་རབ་ཀྱིས་དེ་ལྟར་ཤེས་པར་བྱས་ནས། རང་ཉིད་འཁོར་བར་མི་གནས་ཤིང་། དེ་ལྟ་མི་ཤེས་པའི་སེམས་ཅན་ལ་ཁྱབ་པའི་སྙིང་རྗེ་ཆེན་པོས་ཀུན་ནས་བསླང་པའི་ཐབས་མཁས་པ་ཆགས་ཞེན་མེད་
པར་གཞན་དོན་དུ་ཕར་ཕྱིན་དྲུག་ཉམས་སུ་བླངས་ཏེ། དེ་ལྟ་བུའི་མཉམ་རྗེས་གཉིས་དང་མ་བྲལ་བར་བྱེད་པ་ཅིག་ཡིན། རྩེ་མོའི་ཆོས་བདུན་ནི། དྲོད་ཀྱི་རྩེ་མོ་དང༌། རྩེ་མོའི་རྩེ་མོ་དང༌། །བཟོད་པའི་རྩེ་མོ་དང༌། ཆོས

།མཆོག་གི་རྩེ་མོ་དང༌། མཐོང་ལམ་རྩེ་མོ་དང༌། བསྒོམ་ལམ་རྩེ་མོ་དང༌། བར་ཆད་མེད་པའི་རྩེ་མོ་སྟེ་བདུན་ཡིན། །དེ་བདུན་ཡང་བསྡུས་ན་སྦྱོར་ལམ་དང༌། མཐོང་ལམ་དང༌། བསྒོམ་ལམ་
གྱིས་རྩེ་མོའི་སྦྱོར་བ་དང་གསུམ་དུ་འདུས་པ་ལས། དང་པོ་ལ་ཡང་དབྱེ་ན་བཞི་ལས། དང་པོ་དེའི་རྟགས་ཀྱིས་མཚོན་པ་དྲོད་ཀྱིས་རྩེ་མོའི་མཚན་ཉིད་ནི། མཁྱེན་གསུམ་ལ་དབང་དུ་གྱུར་པ་གསལ་སྣང་ཐོབ་པའི་ཏིང་ངེ་
சு འཛིན་དང་མཚུངས་པར་ལྡན་པ་སྟེ། མཁྱེན་གསུམ་བསྡུས་ན་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བར་བསྒོམ་པས། ཏིང་ངེ་འཛིན་གྱིས་བསྒོམ་འབྱུང་གིས་ཡེ་ཤེས་ཀྱིས་མཁྱེན་གསུམ་རང་བཞིན་མེད་པར་
རྟོགས་པའི་ཏིང་ངེ་འཛིན་གསལ་སྣང་ཆུང་ངུ་དང་པོར་ཐོབ་པ་ཅིག་ཡིན། གཉིས་པ་རྣམ་འཕེལ་གྱིས་མཚོན་པ་རྩེ་མོའི་རྩེ་མོ་ཡི་མཚན་ཉིད་ནི། སྣང་བ་མཆེད་པའི་ཏིང་ངེ་འཛིན་དང་མཚུངས་པར་ལྡན་པ་སྟེ། སྔར་གྱིས་ཏིང་
ངེ་འཛིན་ལ་གསལ་སྣང་ཆུང་ངུ་དེ་ཉིད་རང་བཞིན་མེད་པར་འབད་ནས་བསྒོམ་པས། མཉམ་བཞག་དུ་མཁྱེན་གསུམ་རང་བཞིན་མེད་པར་རྟོགས་པའི་ཏིང་ངེ་འཛིན་གསལ་སྣང་སྔར་བས་ཆེར་སོང་བ་ལ། རྗེས་ཐོབ་ཏུ་
བདེན་ཞེན་ཆུང་ངུར་སོང་བ་ཅིག་ཡིན། བརྟེན་པས་མཚོན་པ་བཟོད་པའི་རྩེ་མོའི་མཚན་ཉིད་ནི། ཕྱོགས་གཅིག་ལ་ཞུགས་པའི་ཏིང་ངེ་འཛིན་དང་མཚུངས་པར་ལྡན་པ་སྟེ། སྔར་གྱི་ཏིང་ངེ་འཛིན་ལ་གསལ་སྣང་དེ་ཉིད་

པསྒོམ་པའི་སྟོབས་ཀྱིས་དེ་བས་ཀྱང་གསལ་སྣང་ཆེར་སོང་བས་མཉམ་གཞག་དུ་མཁྱེན་གསུམ་རང་བཞིན་མེད་པ་ལ་སྐྲག་པ་མི་སྐྱེ་ཞིང་རྗེས་ཐོབ་ཏུ་མཁྱེན་གསུམ་སྒྱུ་མ་ལྟ་བུ་ལ་སྐྲག་པ་མི་སྐྱེ་་བས་ཟབ་མོའི་ཆོས་ཉིད་སྟོང་
ཉིད་ལ་བཟོད་པ་ཐོབ་པ་ཅིག་ཡིན། སེམས་གནས་པས་མཚོན་པ་ཆོས་མཆོག་རྩེ་མོའི་མཚན་ཉིད་ནི། དེ་མ་ཐག་པའི་ཏིང་ངེ་འཛིན་དང་མཚུངས་པར་ལྡན་པ་སྟེ། སྔར་གྱིས་མཁྱེན་གསུམ་རང་བཞིན་མེད་པར་རྟོགས་པའི་
ཏིང་ངེ་འཛིན་ལ་གསལ་སྣང་དེ་ཉིད་བསྒོམ་པའི་སྟོབས་ཀྱིས་དེ་བས་གསལ་སྣང་ཆེར་སོང་བས་དུས་གསུམ་བདེན་པ་བཞིས་བསྡུས་པའི་འཁོར་འདས་ཀྱིས་ཆོས་ཉིད་རང་བཞིན་མེད་པར་མངོན་སུམ་དུ་སྔར་མ་རྟོག་པའི་
མཐོང་ལམ་སྐྱེས་པ་ལ་སྐད་ཅིག་གཞན་གྱི་བར་མ་ཆོད་པ་ཡིན། གཉིས་པ་མཐོང་ལམ་རྩེ་མོའི་མཚན་ཉིད་ནི། ཕ་རོལ་ཏུ་ཕྱིན་པ་སུམ་ཅུ་རྩ་དྲུག་འཁོར་གསུམ་ཡོངས་སུ་དག་པ་ལ་དབང་གྱུར་ཐོབ་ཅིང་མཐོང་སྤངས་གིས་
རྣམ་དག་གཞི་ཡི་གཉེན་པོར་གྱུར་པ་སྟེ། ཆོས་མཆོག་མན་ཆད་དུ་ཕར་ཕྱིན་རེ་རེའི་ནང་དུ་དྲུག་དྲུག་ཚངས་བ་ཆགས་ཞེན་དང་བྲལ་བར་བྱས་ནས་ཉམས་སུ་བླངས་པས། ཆོས་ཐམས་ཅད་རང་བཞིན་་མེད་པར་ཤེས་པའི་
ཤེས་རབ་བབསྒོམ་པའི་སྟོབས་ཀྱིས་གསལ་དུ་ཐོབ་པའི་དུས་སུ་ཕར་ཕྱིན་དྲུག་རེ་རེ་ལའང་དྲུག་དྲུག་གསུམ་བཅུ་སོ་དྲུག་ཉམས་སུ་ལེན་པའི་འབད་རྩོལ་མེད་པར་ལྷུན་གྱི་གྲུབ་པ་དང༌། འཁོར་འདས་བླང་དོར་ལ་སོགས་

།བཟུང་འཛིན་སྣ་ཚོགས་སྣང་བ་ལ་བདེན་པར་ཞེན་པ་དང༌། འཁོར་འདས་ཐ་དད་དུ་འཛིན་པ་དང༌། སྣང་བ་སྣ་ཚོགས་སུ་སྣང་བའི་ཤེས་པ་ལ་མཐའ་གཅིག་ཏུ་བདེན་་པར་ཞེན་པ་དང༌།
གང་ཟག་གཅིག་གི་བདག་རྟག་པ་གཅིག་པུར་རང་དབང་ཅན་དང་། གཙང་བ་ལ་སོགས་སུ་མཐའ་གཅིག་ཏུ་བདེན་པར་ཞེན་པ་དང༌། ཆོས་ཀྱིས་བདག་མི་རྟག་པ་ལ་སོགས་པ་སྐྱེས་བུ་བཏག་ཙམ་དུ་མཐའ་གཅིག་ཏུ་བདེན་
# པར་ཞེན་པའི་རྣམ་རྟོག་བཞི་བཞི་པོ་སྤངས་བར་བྱེད་པའི་གཉེན་པོ་ཅིག་ཡིན། བསྒོམ་ལམ་རྩེ་མོ་ལ་གཉིས་ལས། དང་པོ་བསྒོམ་ལམ་རྩེ་མོ་ལ་དངོས་ཀྱི་མཚན་ཉིད་ནི། བསྙོམས་འཇུག་ལ་དབང་གྱུར་འཐོབ་པ་བསྒོམ་
༜ སྤངས་གིས་རྣམ་རྟོག་བཞི་ཡིས་གཉེན་པོར་གྱུར་པ་སྟེ། སྔར་བསྒོམ་ལམ་ས་གཉིས་པ་ལ་སོགས་སུ་སྙོམས་འཇུག་དགུ་ཡི་ཏིང་ངེ་འཛིན་གོང་ནས་གོང་དུ་བསྒོམ་པས་ཆོས་ཐམས་ཅད་རང་བཞིན་མེད་པར་རྟོགས་པ་གོམ་པ་
ཆེར་བྱས་ཤིང༌། རྗེས་ཐོབ་ཏུ་ཆོས་ཐམས་ཅད་སྒྱུ་མ་ལྟ་བུ་ལ་གོམས་པར་བྱ་ཏེ། དེ་ལྟ་བུའི་མཉམ་རྗེས་གཉིས་དང་མ་བྲལ་བར་བྱས་པའི་སྟོབས་ཀྱིས། བསྒོམ་ལམ་སོ་སོའི་སྤངས་བྱ་རྣམ་རྟོག་རྣམས་ཇེ་སྲབ་ལ་སོང་ཞིང་མི་
རྟོགས་ཡེ་ཤེས་ཇེ་གསལ་དུ་སོང་བས། བསྒོམ་ལམ་རྩེ་མོར་ཕྱིན་པའི་སྐབས་འདིར་སྤངས་བྱ་རྣམ་རྟོག་དང་བྲལ་ཞིང་མི་རྟོག་ཡེ་ཤེས་ཇེ་གསལ་དུ་སོང་བས་བསྒོམ་ལམ་རྩེ་མོ་མཐར་ཕྱིན་པའི་སྐབས་འདིར་སྤངས་བྱ་རྣམ་

རྟོག་དང་བྲལ་ཞིང༌། མི་རྟོག་ཡེ་ཤེས་རྒྱས་ནས་སྙོམས་འསྡུག་དགུའི་ཏིང་ངེ་འཛིན་ལ་དབང་ཐོབ་པས་འབད་རྩོལ་མེད་པར་ལྷུན་གྲུབ་ཏུ་འབྱུང་བ་ཅིག་ཡིན། གཉིས་པ་བར་ཆད་མེད་པའི་རྩེ་མོའི་མཚན་ཉིད་ནི་མཁྱེན་
གསུམ་ལ་དབང་གྱུར་ཐོབ་པའི་སངས་རྒྱས་ལ་བར་མ་ཆད་པ་སྟེ། ས་བཅུ་མན་ཆད་དུ་མཁྱེན་གསུམ་རང་བཞིན་མེད་པར་དེ་དེ་ལྟར་རྟོགས་པ་གོང་ནས་གོང་དུ་རྒྱས་པའི་སྟོབས་ཀྱིས་ས་བཅུ་རྒྱུན་མཐར་མཁྱེན་གསུམ་རང་
བཞིན་མེད་དེ་སྤྲོས་པ་དང་བྲལ་བར་རྟོགས་པ་མཉམ་རྗེས་མེད་པ་ལྷུན་གྲུབ་དུ་འབྱུང་བ་དང་པོར་ཐོབ་པས་དུས་གཉིས་པར་སངས་རྒྱས་པ་ལ་སྐད་ཅིག་གཞན་གྱི་བར་མ་ཆོད་པ་ཅིག་ཡིན། དྲུག་པ་མཐར་གྱིས་པའི་ཆོས་
བཅུ་གསུམ་ནི། ལམ་གྱི་གཞི་ཕར་ཕྱིན་དྲུག་ལ་སྦྱོར་བའི་བརྩོན་འགྲུས་བརྩམ་པ་དང་དྲུག སྐྱབས་གནས་དཀོན་མཆོག་གསུམ་ལ་རྗེས་སུ་དྲན་པ་བསྒོམ་པའི་བརྩོན་འགྲུས་གསུམ་དང་དགུ་སྟེ། ལམ་གྱི་གཞི་ཚུལ་ཁྲིམས་
དང་གཏོང་བ་རྗེས་སུ་དྲན་ལ་བརྩོན་འགྲུས་བརྩམ་པ་གཉིས་ཏེ་བཅུ་གཅིག་ལམ་གྱི་དཔང་པོ་ལྷ་རྗེས་སུ་དྲན་པ་བསྒོམ་པ་ལ་སྦྱོར་བ་ཏེ་བཅུ་གཉིས་ལམ་རྣམ་པར་དག་པ་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་
དུ་བསྒོམ་པའི་མཐར་གྱིས་པའི་སྦྱོར་བ་སྟེ་བཅུ་གསུམ་མོ། །བཅུ་གསུམ་པ་དེ་ཡང་གཉིས་སུ་འདུས་ཏེ། ལམ་གྱིས་རང་བཞིན་དང༌། ལམ་གྱིས་གེགས་སེལ་གཉིས་སོ། །ལམ་གྱི་རང་བཞིན་ཕར་ཕྱིན་དྲུག་ཉམས་སུ་ལེན་པ་

།ཡིན་པས། སྦྱིན་པ་ནས་ཤེ་རབ་ཀྱི་ཕ་རོལ་ཏུ་ཕྱིན་པའི་བར་གྱི་ཕར་ཕྱིན་དྲུག་ཉམས་སུ་ལེན་པའི་མཐར་གྱིས་པའི་སྦྱོར་བའི་མཚན་ཉིད་འཁོར་གསུམ་མི་དམིགས་པའི་སྦྱིན་པ་གཏོང་བ་
དང༌། ཚུལ་ཁྲིམས་སྲུངས་བ་དང༌། བཟོད་པ་བསྒོམ་པ་དང༌། བརྩོན་འགྲུས་བརྩམ་པ་དང༌། བསམ་གཏན་བསྒྲུབ་པ་དང༌། ཤེས་རབ་བསྒོམ་པར་བྱེད་པ་སྟེ། སྦྱིན་པ་ལ་སོགས་ཕར་ཕྱིན་རྣམས་ཉམས་སུ་ལེན་པའི་དུས་
སུ་ཡང་དག་པར་ན་སྦྱིན་རྒྱུའི་དངོས་པོ་དང༌། ལེན་པ་པོ་དང༌། གཏང་མཁན་བདག་ལ་སོགས་པ་སྟེ། མདོར་ན་ཕར་ཕྱིན་དྲུག་ཉམས་སུ་ལེན་མཁན་བདག ལེན་རྒྱུ་ཕར་ཕྱིན་དྲུག་ཉམས་སུ་བླངས་པ་ཆེད་དུ་བྱ་བའི་ཕན་
ཡོན་དམིགས་ཡུལ་ལ་སོགས་ཏེ་དེ་རྣམས་ཅིའི་ངོ་བོར་ཡང་མ་གྲུབ་པས་ན་སྤྲོས་པ་དང་བྲལ་ན་ཡང༌། ཀུན་རྫོབ་ཏུ་མ་བརྟག་མ་དཔྱད་པའི་ངོས་ནས་སྣང་ལ་རང་བཞིན་མེད་པ་སྒྱུ་མ་ལྟར་དེ་རྣམས་ཡོད་པས་དེ་མ་ཤེས་པའི་
སེམས་ཅན་རྣམས་ཀྱིས་དོན་དུ་བདག་གཞན་སངས་རྒྱས་ཐོབ་པའི་ཆེད་དུ་ཞེན་པ་མེད་པའི་ཚུལ་གྱིས་ཉམས་སུ་ལེན་པ་ཅིག་ཡིན་ཏེ། སྤྲོས་པས་ཆོག་གོ གཉིས་པ་ལམ་གྱིས་གེག་སེལ་བཞི་ལས། དང་པོ་ལམ་གྱིས་གཏན་
ལ་ཞེན་པ་སྤངས་བ་ལ་གསུམ་ནི། དཀོན་མཆོག་གསུམ་ལ་བདེན་ཞེན་སྤངས་པ་ཡིན་ཏེ། དེ་ཡང་སྐྱབས་གནས་དཀོན་མཆོག་སུམ་རྗེས་སུ་དྲན་པའི་མཚན་ཉིད་ནི། དོན་དམ་པར་དྲན་པ་མེད་པའི་ཚུལ་གྱིས་སངས་རྒྱས་

དཀོན་མཆོག་དང༌། དགེ་བ་དང་མི་དགེ་བ་དང་ལུང་དུ་མ་བསྟན་པ་རྣམས་བཤད་པའི་ཆོས་རྣམས་དང་། བྱང་ཆུབ་སེམས་དཔའ་འཕགས་པ་ཕྱིར་མི་ལྡོག་པའི་དགེ་འདུན་དཀོན་མཆོག་རྗེས་སུ་དྲན་པ་སྒོམ་པ་སྟེ། ཡང་དག་
པར་ན་སྐྱབས་གནས་དཀོན་མཆོག་གསུམ་ཅིའི་ངོ་བོར་ཡང་མ་གྲུབ་པར་ཤེས་པར་བྱས་ནས། ཀུན་རྫོབ་ཏུ་ཞེན་པ་མེད་པའི་ཚུལ་གྱིས་སངས་རྒྱས་ལ་སྟོན་པ། །ཆོས་ལ་ལམ་ཕྱིར་མི་ལྡོག་པའི་དགེ་བདུན་དཀོན་མཆོག་ལ་
ལམ་བསྒྲོད་པའི་གྲོགས་བྱེད་པ་ཡིན་ཏེ། དེ་ཡང་རྒྱུའི་སངས་རྒྱས་ལ་སྟོན་པར་འཛིན་པ་སྔོན་འབྱུང་ཤཱ ཀྱ་ཐུབ་པ་ལ་ཡིད་ཆེས་པའི་གནས་སུ་བྱས་པ་སྟེ། འདི་རྣམས་ཀྱིས་བསླུ་མི་སྲིད། རྫུན་ནོ་མི་བྱེད་དེས་ན་ཅི་ལྟར་གསུང་
8bཔའི་བཀའ་སྒྲུབས་བསྙམས་པ་དང༌། འབྲས་བུའི་སངས་རྒྱས་ལ་སྐྱབས་གནས་སྟོན་པར་བྱེད་པ་ནི། རང་ཉིད་ཕྲིན་ལས་ཕུན་སུམ་ཚོགས་པའི་སངས་རྒྱས་ཆོས་ཀྱི་སྐུ་ཐོབ་པར་བྱས་ལ་སེམས་ཅན་ཐམས་ཅད་ཀྱིས་དོན་བྱ་
སྙམས་པ་དང༌། ཆོས་ལ་ལམ་དུ་བྱེད་རྒྱུའི་ཆོས་ལ་ལམ་་དུ་བྱེད་པ་ཡང་སྔར་གྱི་ཤཱ ཀྱ་ཐུབ་པས་གསུང་པའི་སྡེ་སྣོད་ཀྱི་ཆོས་ཐམས་ཅད་ལ་ཉན་བཤད་བྱས་ལ། དེ་ནས་བཤད་པའི་ཉམས་སུ་བླང་བྱ་དགེ་བ་མཐའ་དག་ནི་
ཉམས་སུ་ལེན། སྤངས་བྱ་མི་དགེ་བ་མཐའ་དག་ནི་སྤངས། ལུང་མ་བསྟན་བཏང་སྙོམས་སུ་བཞག་པའི་དགེ་བར་བསྒྱུར་བར་བྱ་སྙམས་ནས་དེ་ལྟ་བུ་ལ་སོགས་པ་ཅིག་ཡིན། འབྲས་བུའི་ཆོས་ལ་ལམ་དུ་བྱེད་པ་ནི་དེ་ལྟ་བུ་

།ལ་བརྟེན་ནས་རང་ཉིད་ཀྱི་སྡིག་པ་མི་དགེ་བ་མཐའ་དག་ནི་སྤངས། ཉམས་སུ་བླངས་བྱ་དགེ་བ་མཐའ་དག་ནི་ཉམས་སུ་ལེན། ལུང་མ་བསྟན་བཏང་སྙོམས་སུ་བཞག་པའམ་དགེ་བར་
པར་བྱེད་པ་སྟེ་མདོར་ན་ཕར་ཕྱིན་དྲུག་གམ་བསླབ་པ་གསུམ་ཉམས་སུ་ལེན་པ་དང་མ་བྲལ་བར་བྱེད་པ་ཅིག་ཡིན། སྐྱབས་གནས་དགེ་བདུན་ཡང་རྒྱུའི་སྐྱབས་གནས་ནི་སྔོན་བྱུང་ཟིན་པའི་འཇམ་དབྱངས་ལ་
བསྒྲུབ་པ
སོགས་ཀྱི་ལམ་ཅི་ལྟར་ཉམས་སུ་བླང་བ་བཞིན་བདག་ཉིད་ཀྱང་ཉམས་སུ་ལེན་སྙམས་ཏེ། དེ་རྣམས་ཡིད་ཆེས་པའི་གནས་སུ་འབྲས་བུའི་དགེ་བདུན་ནི་རང་ཉིད་ཐེག་ཆེན་གྱིས་བསླབ་པ་གསུམ་མམ་རིག་གྲོལ་གཉིས་དང་
ལྡན་པར་བྱས་ཏེ། ཐེག་དམན་དུ་གཏན་ནས་མི་ལྟུང་བ་བྱེད་པ་ཅིག་ཡིན། གཉིས་པ་ལམ་གྱིས་གཞི་་ལ་ཞེན་པ་སྤངས་བ་ནི། ཚུལ་ཁྲིམས་རྗེས་སུ་དྲན་པ་དང༌། གཏོང་བ་རྗེས་སུ་དྲན་པ་གཉིས་་ཡིན་ཏེ། །དེའི་མཚན་ཉིད་
དོན་དམ་པར་ན་དྲན་པ་མེད་པའི་ཚུལ་ཁྲིམས་བསྲུང་བ་དང༌། སྦྱིན་པ་གཏོང་བར་བྱེད་པ་སྟེ། ཡང་དག་པར་ན་ཚུལ་ཁྲིམས་སྲུང་མཁན་བདག་བསྲུང་རྒྱུ་ཚུལ་ཁྲིམས་དེས་སྲུངས་བ་ཆེད་དུ་བྱ་བ་སེམས་ཅན་དམིགས་ཡུལ་
སངས་རྒྱས་ལ་སོགས་རང་བཞིན་ངེས་པར་ཤེས་པ་དང་། དེ་བཞིན་དུ་སྦྱིན་པ་ལ་ཡང༌། སྦྱིན་མཁན་བདག་སྦྱིན་རྒྱུ། ལེན་པ་པོ་ལ་སོགས་པ་ཐམས་ཅད་རང་བཞིན་མེད་པར་ཤེས་པའི་ཤེས་རབ་ཀྱིས་ཟིན་པར་བྱས་

ནས་ཀུན་རྫོབ་ཏུ་ཆགས་ཞེན་མེད་པའི་ཚུལ་གྱིས་ཉམས་སུ་ལེན་པར་བྱེད་པ་ཡིན་ནོ། །གསུམ་པ་ལམ་གྱི་ངོ་བོ་ལ་ཞེན་པ་སྤང་བ་རྗེས་སུ་དྲན་པའི་མཚན་ཉིད། དོན་དམ་པར་ན་དྲན་པ་མེད་པའི་ཚུལ་གྱི་ན་འདོད་
གཟུགས་ཀྱིས་ལྷ་བྱང་ཆུབ་སེམས་དཔའི་ལམ་རྣམས་རྗེས་སུ་དྲན་པ་བསྒོམ་པ་སྟེ། དོན་དམ་པར་ན་ཁྲེལ་བ་བདག་ཁྲེལ་མཁན་བྱང་ཆུབ་སེམས་དཔའ། དེས་ཁྲེལ་བ་ལ་སོགས་པ་ཅིའི་ངོ་བོར་ཡང་གྲུབ་པ་མེད་པར་ཤེས་
པར་བྱས་ན་ཀུན་རྫོབ་ཏུ་ཞེན་པ་མེད་པའི་ཚུལ་གྱིས་བདག་གིས་བྱང་ཆུབ་སེམས་དཔའི་སྤངས་བྱ་མི་དགེ་བ་མཐའ་དག་སྤངས་བར་དེ་ཉམས་སུ་མ་བླང་ན། སངས་རྒྱས་ལ་སོགས་འདོད་ཁམས་དང་གཟུགས་ཁམས་ཀྱིས་
ལྷ་དང་བྱང་ཆུབ་སེམས་དཔའ་རྣམས་ཀྱིས་ཁྲེལ། ང་རང་ངོ་ཚ། དེ་རྣམས་ཀྱིས་དུས་རྟག་ཏུ་མངོན་གསུམ་དུ་གཟིགས་ཤིང་དཔང་པོར་ཡོད་པས། དེས་ན་མི་དགེ་བ་གཏན་ནས་མི་བྱ་སྙམས་དུ་དྲན་པ་བསྒོམ་པ་ཅིག་ཡིན།
བཞི་་པ་ལམ་རྣམ་པར་དག་པའི་རྒྱུ་དངོས་པོ་མེད་པའི་ངོ་བོ་ཉིད་དུ་བསྒོམ་པར་བྱེད་པའི་མཐར་གྱིས་པའི་སྦྱོར་བ་མཚན་ཉིད་གཟུགས་ལ་སོགས་པའི་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་རྟོགས་ནས་རིམ་གྱི་
བསྒོམ་པ་སྟེ། གཟུགས་ལ་སོགས་པའི་འཁོར་འདས་ཀྱིས་བསྡུས་པའི་ཆོས་ཐམས་ཅད་དོམ་དམ་པར་ན་འཁོར་འདས་བླང་དོར་དང༌། ཡུལ་ཡིད་དུ་འོང་མི་འོང་ཀྱིས་དངོས་པོ་ཅིའི་ངོ་བོར་གྲུབ་པ་མེད་པར་ཐོས་བསམ་ལ་

༄༅། །སོགས་ཀྱིས་རྟོགས་པར་བྱས་ནས་གཞི་ཤེས་ཀྱིས་ཕྱིའི་ཡུལ་རང་བཞིན་མེད་པར་བསྒོམ། ལམ་ཤེས་ཀྱི་ནང་གིས་ཡུལ་ཅན་རང་བཞིན་མེད་པར་བསྒོམ་རྣམ་མཁྱེན་དེའི་རྣམ་པའང་རང་
བཞིན་མེད་པར་བསྒོམ་རྣམ་ཀུན་གྱིས་སྦྱོར་བ་ལ་སོགས་ཀྱི་མཁྱེན་པ་གསུམ་དང་ཡང་རང་བཞིན་མེད་པར་རྟོགས་ནས་བསྒོམ་པར་བྱེད་པ་ཅིག་ཡིན། བདུན་པ་སྐད་ཅིག་མའི་ཆོས་བཞི་ནི། རྣམ་པར་སྨིན་པ་མ་ཡིན་པའི་
སྐད་ཅིག་མ་དང༌། རྣམ་པར་སྨིན་པའི་སྐད་ཅིག་མ་དང༌། མཚན་ཉིད་མེད་པའི་སྐད་ཅིག་མ་དང༌། གཉིས་སུ་མེད་པའི་སྐད་ཅིག་མ་དང་བཞིའོ། དེ་བཞི་ཡང་བསྡུ་ན་ཡོན་ཏན་མངོན་དུ་བྱེད་པའི་སྐད་ཅིག་མ། ཤེས་བྱ་
རྟོགས་པའི་སྐད་ཅིག་མ་གཉིས་ལས། དང་པོ་རྣམ་པར་སྨིན་པ་མ་ཡིན་པའི་སྐད་ཅིག་མའི་མཚན་ཉིད་ནི། རྒྱུན་མཐའ་ཡེ་ཤེས་སྐད་ཅིག་གིས་དུས་སྐད་ཅིག་གཅིག་རྣམ་པར་སྨིན་པ་མ་ཡིན་ཟག་པ་མེད་པའི་ཆོས་ཐམས་
ཅད་བསྡུས་ནས་མངོན་དུ་བྱེད་པ་སྟེ སྤངས་རྟོགས་རྣམ་པར་དག་པ་མ་ཡིན་པའི་ཟག་པ་མེད་པའི་ཆོས་ཐམས་ཅད་སྡུས་ནས་མངོན་དུ་བྱེད་པ་སྟེ། སྤངས་རྟོགས་རྣམ་པར་དག་པ་མ་ཡིན་པའི་ཆོས་ཐམས་ཅད་རྒྱུན་མཐའི་
ཡེ་ཤེས་སྐད་ཅིག་མ་སྤང་རྟོགས་རྣམ་པར་དག་པར་བྱས་པ་ཅིག་ཡིན། གཉིས་པ་རྣམ་པར་སྨིན་པའི་སྐད་ཅིག་མའི་མཚན་ཉིད་རྒྱུན་མཐའི་ཡེ་ཤེས་གཅིག་དུས་གཅིག་སྐད་ཅིག་གཅིག་རྣམ་པར་སྨིན་པའི་གནས་སྐབས་ཀྱིས་

ཟག་པ་མེད་པའི་ཆོས་ཐམས་ཅད་མངོན་དུ་བྱེད་པ་སྟེ། རྒྱུན་མཐའི་ཡེ་ཤེས་གཅིག་གིས་ཟག་མེད་ཀྱི་ཡེ་ཤེས་ཡུལ་ཡུན་དང་བཅས་པ་དུས་སྐད་ཅིག་གཅིག་ལ་ཆོས་ཀྱིས་དབྱིངས་སུ་དག་པར་རྟོགས་པ་ཙིག་ཡིན། གཉིས་པ་
ཤེས་བྱ་རྟོགས་པའི་སྐད་ཅིག་མ་ལ་ཡང་གཉིས་ལས། དང་པོ་མཚན་ཉིད་མེད་པའི་སྐད་ཅིག་མའི་མཚན་ཉིད། རྒྱུན་མཐའི་ཡེ་ཤེས་གཅིག་གིས་དུས་སྐད་ཅིག་མ་གཅིག་ལ་ཀུན་ནས་ཉོན་མོངས་པ་དང༌། རྣམ་བྱང་གིས་ཆོས་
ཐམས་ཅད་རྣམ་པའི་མཚན་ཉིད་མེད་པར་རྟོགས་པ་སྟེ། རྒྱུན་མཐའི་ཡེ་ཤེས་སྐད་ཅིག་གིས་དུས་སྐད་ཅིག་གཅིག་ལ་ཉོན་མོངས་པ་འཁོར་བ་ལ་་དོར་བྱའི་མཚན་ཉིད་དུ་གྲུབ་པ་མེད་པར་རྣམ་པར་བྱང་བ་མྱ་ངན་ལས་
འདས་པ་དང་བླང་བྱའི་མཚན་ཉིད་དུ་གྲུབ་པ་མེད་པར་སྟོང་པ་ཉིད་སྤྲོས་པ་དང་བྲལ་བར་རྟོགས་པ་ཅིག་ཡིན། གཉིས་པ་གཉིས་སུ་མེད་པའི་སྐད་ཅིག་མའི་མཚན་ཉིད་ནི། རྒྱུན་མཐའི་བྱང་ཆུབ་སེམས་དཔའ་སྐད་ཅིག་མ་
ལ་ཆོས་ཐམས་ཅད་ཀྱིས་དབྱིངས་སུ་གཉིས་སུ་མེད་པའི་ཆོས་ཉིད་རྟོགས་པ་སྟེ། རྒྱུན་མཐའི་བྱང་ཆུབ་སེམས་དཔའི་ཡེ་ཤེས་སྐད་ཅིག་གཅིག་ལ་འཁོར་འདས་གཉིས་སུ་སྣང་བ་དང༌། བདག་གཞན་གཉིས་སུ་སྣང་བ་དང༌།
བཟུང་འཛིན་གཉིས་སུ་སྣང་བ་ལ་སོགས་པ་གཉིས་འཛིན་གྱི་རྣམ་རྟོག་བག་ཆགས་དང་བཅས་པ་སྤངས་ནས། ཆོས་ཐམས་ཅད་ཆོས་ཀྱི་དབྱིངས་སུ་མཉམ་པ་ཉིད་དུ་རྟོགས་པ་ཅིག་ཡིན། ཡེ་ཤེས་སྐད་ཅིག་མ་དེ་ཡང་རྒྱུན་་་་

༄༅། །མཐའི་བྱང་ཆུབ་སེམས་དཔའ་གཅིག་གིས་རྒྱུད་ལ་རྫས་ངོ་བོ་དབྱེར་མེད་ཅིང་རྟོགས་ཚུལ་གྱི་སྒོ་ནས་ལྡོག་པས་ཕྱེ་བའི་བཞི་ཡིན་གྱི་རྫས་ཐ་དད་པ་བཞི་ནི་མ་ཡིན་ནོ༑ །བརྒྱད་པ་ཆོས་ཀྱི་
སྐུའི་མཚན་ཉིད་ནི། ངོ་བོ་ཉིད་ཀྱིས་སྐུ་དང༌། ལོངས་སྤྱོད་རྫོགས་པའི་སྐུ་དང༌། ཆོས་ཀྱིས་སྐུ་ཕྲིན་ལས་དང་བཅས་པའོ། །དེ་བཞི་ཡང་བསྡུ་ན་དོན་དམ་པའི་སྐུ་དང༌། ཀུན་རྫོབ་ཀྱི་སྐུ་གཉིས་ཡིན། དང་པོ་ངོ་བོ་ཉིད་སྐུའི་
མཚན་ཉིད་ནི། སངས་རྒྱས་ཀྱི་ཡེ་ཤེས་དང༌། སྤང་བ་གཉིས་ཀྱི་རང་བཞིན་སྐྱེ་བ་མེད་པའི་ཆོས་ཉིད་། སངས་རྒྱས་ཀྱི་ཅི་ལྟ་བ་དང་། ཅི་སྙེད་མཁྱེན་པའི་ཡེ་ཤེས་ཡང་དག་པར་ན་རང་བཞིན་མེད་དེ་སྤྲོས་པ་དང་བྲལ་བ་ཅིག་
ཡིན། དེ་ལ་དབུ་མ་ཐལ་འགྱུར་པས་ཆོས་སྐུ་ཟེར། གཉིས་པ་ཀུན་རྫོབ་པའི་སྐུ་ལ་བརྟན་གཟུགས་སྐུ། རྟེན་པ་ཆོས་སྐུ། མཛད་པ་ཕྲིན་ལས་གསུམ་ཡིན། དང་པོ་ལ་ཡང་གཉིས་ལས། དང་པོ་ལོངས་སྤྱོད་རྫོགས་པའི་སྐའི་ཙྭ
མཚན་ཉིད། ངོ་བོ་མཚན་དང་དཔེ་བྱེད་འབར་བ། ཡུལ་ལ་སར་གནས་ཀྱི་བྱང་ཆུབ་སེམས་དཔའ་ལ་སྣང་བ། ཆོས་ཐེག་ཆེན་འབའ་ཞིག་སྟོན་པ་སྟེ། མཚན་སུམ་བཅུ་རྩ་གཉིས་དང༌། དཔེ་བྱད་བརྒྱད་ཅུས་བརྒྱན་ཅིང་
འཁོར་སར་གནས་ཀྱི་བྱང་ཆུབ་སེམས་དཔའི་དགེ་འདུན་གིས་བསྐོར་ནས་གནས་འོག་མིན་སྟུག་པོ་བཀོད་པའི་ཞིང་ཁམས་སུ་ཆོས་ཐེག་པ་ཆེན་པོ་ཁོ་ནའི་ཆོས་འཁོར་བསྐོར་ཞིང་དུས་ཅི་སྲིད་འཁོར་བ་མ་སྟོང་གིས་བར་

དུ་བཞུགས་པའི་ངེས་པ་ལྔ་དང་ལྡན་པ་གཅིག་ཡིན། གཉིས་པ་སྤྲུལ་པའི་སྐུའི་མཚན་ཉིད་སངས་རྒྱས་ཀྱི་སྐུ་གང་གིས་དག་པ་དང་མ་དག་པའི་ཞིང་སོ་སོའི་སྐྱེ་བོ་དང༌། འཕགས་པ་མངོན་མཐོ་ངེས་ལེགས། སྒྲུབ་པ་སྟེ་
ཤཱཀྱའི་རྒྱལ་པོ་ལྟ་བུ་མཆོག་གི་སྤྲུལ་པ་དང་། བྱི་ཤོ་ཀར་མ་ལྟ་བུ་་བཟོ་ཡི་སྤྲུལ་པ་དང་། རི་དྭགས་རུ་རུ་ལྟ་བུ་སྐྱེ་བའི་སྤྲུལ་པ་སྟེ། སྤྲུལ་པ་སྣ་ཚོགས་ཀྱི་སེམས་ཅན་གྱི་དོན་མཛད་པ་ཅིག་ཡིན་ཏེ། མདོ་སྡེ་རྒྱན་ལས བཟོ་དང་
སྐྱེ་དང་བྱང་ཆུབ་ཆེ། །མྱ་ངན་འདས་པ་རྟག་སྟོན་པ། །སངས་རྒྱས་སྤྲུལ་པའི་སྐུ་དེ་ནི། རྣམ་པར་གྲོལ་བའི་ཐབས་ཆེན་པོ། །ཞེས་གསུངས་སོ། །གཉིས་པ་ཆོས་ཀྱི་སྐུའི་མཚན་ཉིད་ནི། གོང་དུ་བཤད་ཟིན་ལ་བྱེད་ལས་ནི་
གཟུགས་སྐུའི་བདག་རྐྱེན་བྱེད་ནས་འཁོར་བ་མ་སྟོང་གྱིས་བར་དུ་སེམས་ཅན་གྱི་དོན་བྱེད་པ་ཅིག་ཡིན། གསུམ་པ་ཕྲིན་ལས་ཀྱི་མཚན་ཉིད་ནི། ཆོས་སྐུ་ལ་བརྟེན་ནས་གདུལ་བྱ་ལམ་གྱི་རྟེན་དང༌། ལམ་དང་ལས་ཀྱིས་
འབྲས་བུ་ལ་འགོད་པ་སྟེ། གདུལ་བྱ་མ་སྨིན་པ་སྨིན་པར་བྱེད། སྨིན་པ་གྲོལ་བར་བྱེད། གྲོལ་བ་མཐར་ཕྱིན་པར་བྱེད་པ་ཅིག་ཡིན། །རྒྱལ་ཡུམ་སྟོན་པས་རྒྱས་བཤད་ལ། །རྣམས་བསྡུས་ཚིགས་སུ་བཅད་པ་ཡིས། །
སྟོང་ཐུན་བསྡུས་པ་གསལ་བྱེད་འདི། འགྲོ་བའི་དོན་དུ་འགྲུབ་པར་ཤོག ཆོས་ཀྱི་རྗེ་པཎྚི་ཏ་ཆེན་པོ་རང་བྱུང་རྡོ་རྗེས་མཛད་པའོ།། །། མངྒ་ལཾ་བྷ་ཝནྟུ།།

༄༅། །ཆོས་དང་ཆོས་ཉིད་རྣམ་པར་འབྱེད་པའི་བསྟན་བཅོས་རྣམ་པར་བཤད་པའི་རྒྱན་ཅེས་བྱ་བ་བཞུགས། །

༄༅། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །རྒྱལ་བའི་ཡོན་ཏན་ལུས་རྫོགས་དབང་བསྐུར་ཞིང༌། །ཡེ་ཤེས་རྒྱ་མཚོའི་
འཁོར་ལོས་བདུད་ལས་རྒྱལ། །རིགས་ལྡན་འགྲོ་ལ་འཕྲིན་ལས་རྒྱ་མཚོ་སྟོན། །རྒྱལ་སྲས་མ་ཕམ་བ་ལ་ཕྱག་འཚལ་ལོ། །ཆོས་ཉིད་དོན་གཟིགས་སྨོན་ལམ་མཐུ་ལྡན་པས། བསྟན་
པ་གསལ་མཛད་འཕགས་པ་ཐོགས་མེད་དང༌། །དབྱིག་གཉེན་ལ་སོགས་བླ་མ་བརྒྱུད་པ་ལ། །གུས་པས་རྟག་ཏུ་ཕྱག་འཚལ་ཅི་ནུས་མཆོད། །ཟབ་མོ་སྐྱེ་བོའི་ཡུལ་ལས་རབ་འདས་
པ༑ །ཆོས་དང་ཆོས་ཉིད་རྣམ་པར་འབྱེད་པ་ཡི། །ཚུལ་འདི་རང་གི་བློ་ལ་སྣང་ཕྱིར་དང༌། །ཆོས་ལྡན་རྣམས་ཀྱིས་རྟོགས་པར་བྱ་ཕྱིར་འབད། །ཡང་དག་པར་རྫོགས་པའི་

༄༅། སངས་རྒྱས་ཐུགས་རྗེ་ཚད་མེད་པ་དང་ལྡན་པས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་བཀའ་སྩལ་ཞིང༌། རྒྱལ་བའི་སྲས་རྣམས་ཀྱིས་ཡང་དང་ཡང་
མ དུ་བཀའ་བསྡུ་བ་མཛད་ཀྱང༌། མོས་པ་དམན་པར་གྱུར་བ་རྣམས་ལ་ཐེག་པ་ཆེན་པོའི་སྣང་བ་ཅུང་ཟད་འགྲིབ་པར་གཟིགས་ནས། བྱང་ཆུབ་སེམས་དཔའ་ཆེན་པོ་བྱམས་
པས་བྱམས་པའི་ཆོས་ལྔ་པོ་འདི་མཛད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་བཀའ་བར་པ་མཚན་ཉིད་མེད་པའི་ཆོས་ཀྱི་འཁོར་ལོ་གསལ་བར་བསྟན་པ་ལ་མངོན་པར་རྟོགས་པའི་
རྒྱན་དང༌། དང་པོ་དང་བར་ལ་སོགས་པ་ཐམས་ཅད་དུ་མདོ་སྡེ་བསྟན་པ་ཐམས་ཅད་ཀྱི་དོན་གསལ་བར་བྱེད་པ་མདོ་སྡེ་རྒྱན་དང༌། མཚན་ཉིད་ནས་ཐེག་པ་བླ་ན་མེད་པའི་བར་

གྱི་དོན་སྟོན་པ་དབུས་དང་མཐའ་རྣམ་པར་འབྱེད་པ་དང༌། འཁོར་བ་དང་མྱ་ངན་ལས་འདས་པའི་དོན་གསལ་བར་བྱེད་པ་ཆོས་དང་ཆོས་ཉིད་རྣམ་པར་འབྱེད་པ་དང༌། བཀའ་ཐ་མ་དང་སངས་རྒྱས་ཀྱི་ཐེག་པ་ཉིད་སྟོན་པའི་
མདོ་རྣམས་ཀྱི་དོན་བསྡུས་པ་རྒྱུད་བླ་མ་སྟེ། འདི་རྣམས་མཛད་དོ། །དེ་ཡང་མི་ཡུལ་འདིར་བྱོན་པ་ནི་དེ་བཞིན་གཤེགས་པ་མྱ་ངན་ལས་འདས་ནས་ལོ་བརྒྱད་བརྒྱ་འདས་པའི་དུས་ན། སྔོན་གྱི་སྨོན་ལམ་གྱི་མཐུས་འཕགས་
པ་ཐོགས་མེད་དང་དབྱིག་གཉེན། བྲམ་ཟེ་མོ་གསལ་བའི་ཚུལ་ཁྲིམས་ཀྱི་སྲས་སུ་འཁྲུངས་ཏེ། འཕགས་པ་ཐོགས་མེད་ཀྱིས་རི་བོ་བྱ་རྐང་དུ་ལོ་བཅུ་གཉིས་བསྒྲུབ་པར་མཛད་དེ་ཞལ་བསྟན་ནས། དགའ་ལྡན་དུ་བྱོན་ཏེ། མི་
6b
ལོ་ལྔ་བཅུའི་བར་དུ་རྣལ་འབྱོར་སྤྱོད་པའི་ས་འབུམ་པ་ལ་སོགས་པ་རྣམས་གསན་ནས། སླར་མི་ཡུལ་དུ་བྱོན་པ་བསྟན་པ་གསལ་བར་མཛད་དེ། ས་སྡེ་ལྔ་དང་། མདོ་སྡེ་རྣམ་པ་གཉིས་ལ་སོགས་པ་བསྟན་པ་མཐའ་དག་བསྡུ་
བའི་བསྟན་བཅོས་མཛད་དོ། །དེ་ཡང་འཇམ་དཔལ་རྩ་བའི་རྒྱུད་ལས། །ཐོགས་མེད་ཞེས་བྱའི་དགེ་སློང་ནི། །བསྟན་བཅོས་དེའི་དོན་ལ་མཁས། །མདོ་སྡེ་ངེས་དོན་དྲང་བའི་དོན། །རྣམ་པ་མང་པོ་རབ་ཏུ་འབྱེད། །བསྟན་པ་
ཡུན་རིང་གནས་བྱའི་ཕྱིར། །མདོའི་དེ་ཉིད་དོན་སྡུད་བྱེད། །ཅེས་ལུང་བསྟན་པ་ཡིན་ནོ། །མཁས་པའི་མཆོག་དབྱིག་གཉེན་གྱིས་ཀྱང་བྱམས་ཆོས་ལ་སོགས་པ་རྣམ་པར་འགྲེལ་པ་དང༌། །པྲ་ཀ་ར་ན་སྡེ་བརྒྱད་ལ་སོགས་པ་

།མཛད་དེ། རྒྱ་ཆེ་ཡང༌། ཁྱད་པར་དུ་ཆོས་དང་ཆོས་ཉིད་རྣམ་པར་འབྱེད་པ་འདི་ནི། བདེན་པ་གཉིས་ཀྱི་ཚུལ་གསལ་བར་བྱེད་པ་ཆོས་ལྔ་དང་རང་བཞིན་གསུམ་དང༌། རྣམ་པར་ཤེས་༄༅།
བརྒྱད་ཀྱི་དེ་ཁོ་ན་ཉིད་རྣམ་པར་མི་རྟོག་པའི་ཡེ་ཤེས་གནས་ཡོངས་སུ་གྱུར་པའི་མིང་ཅན། སངས་རྒྱས་ཀྱི་སྙིང་པོ་ཆོས་ཀྱི་སྐུ་ལ་འཇུག་པའི་ཚུལ་ལམ་འབྲས་བུ་དང་བཅས་པ་གསལ་བར་བྱེད་ཅིང༌། ཞར་ལ་ཉན་ཐོས་དང་
རང་སངས་རྒྱས་ཐམས་ཅད་ཀྱི་རྣམ་པར་གྲོལ་བ་ཡང་སྟོན་པས། བཀའ་དང་བསྟན་ཆོས་ཐ་དག་ལ་འཇུག་པའི་སྒོ་ལྟ་བུ་ཡིན་པས་འདི་གསལ་བར་སྟོན་པ་ལས་འདི་ལ་གཉིས་ཏེ། ལོ་ཙཱ་བས་སྨོས་པའི་མཚན་ཕྱག་འཚལ་བ་
དང་བཅས་པ་དང༌། བསྟན་ཆོས་དངོས་སོ། །དང་པོ་ནི། རྒྱ་གར་སྐད་དུ། དྷར་མ་དྷར་མཱ་ཏ་བྷི་བཱ་ཀ། བོད་སྐད་དུ། ཆོས་དང་ཆོས་ཉིད་རྣམ་པར་འབྱེད་པ། བཅོམ་ལྡན་འདས་མ་ཕམ་པ་ལ་ཕྱག་འཚལ་ལོ། །ཞེས་འགྱུར་
མཛད་པ་པོ་རྣམས་ཀྱི་བསྟན་བཅོས་ཀྱི་ཀླད་དུ་སྨོས་ཏེ། འདི་ལ་ཡང༌།རྒྱ་གར་སྐད་ཀླད་དུ་སྨོས་པས་ཆོས་ལ་ཡིད་ཆས་སྐྱེ་བ་དང༌། སམ་ཀྲི་ཏ་སྐད་ཀྱི་མཆོག་ཡིན་པས་བག་ཆགས་འཇོག་པ་དང༌། བྱིན་རླབས་ཆེ་བའི་
དགོས་པ་གསུམ་དང༌། དེ་བོད་སྐད་དུ་བསྒྱུར་པས་མིང་དོན་གྱི་འབྲེལ་བ་ཤེས། མིང་ལས་དོན་རྟོགས། དོན་ལས་མིང་དྲན་པའི་དགོས་པ་ཡོད་ལ། གཉིས་ཀ་སྦྱར་བས་སྒྲ་ཐད་ལོག་ཤེས་པ་དང༌། དོན་མཐུན་པར་ཤེས་པ་

དང༌། དྲིན་ཆེ་བར་དྲན་པའི་དགོས་པ་ཡོད་དོ། །ཞེས་གསུངས་ཡོད་ཀྱི། བཀའ་བཅད་ལས་ཆོས་གང་བསྒྱུར་བའི་མིང་ཐོག་མར་སྨོས་པ་དང༌། ཕྱག་འཚལ་པའི་གོ་རིམ་འདི་ལྟར་གྱིས་ཤིག་ཅེས་ཁྲིམས་སུ་བྱས་པ་
ཉིད་པས་འདིར་མང་དུ་མི་བརྗོད་དོ། །འདི་བསྒྱུར་ན་དྷར་མ་ནི་ཆོས་དྷར་མ་ཏ་ནི་ཨ་ཏའི་སྒྲ་ལས་ཆོས་གཉིས་སུ་མེད་པ་སྟེ་ཆོས་ཉིད། བྷི་བཱ་ཀ་ནི་རྣམ་པར་འབྱེད་པ་སྟེ་སྤང་བྱ་དང་གཉེན་པོ་རྣམ་པར་འབྱེད་པ་སྟེ་མཚན་
དོན་དང་མཐུན་པར་བརྗོད་པས། འདི་རྒྱས་པར་བཤད་པ་འོག་ནས་འབྱུང་བ་ཉིད་དོ། ཕྱག་འཚལ་བ་ཡང་། འདིར་ལོ་པན་རྣམས་ཀྱིས། བསྟན་བཅོས་མཛད་པ་པོ་འཕགས་པ་བྱམས་པ་ལ་ལུས་ངག་ཡིད་ཀྱི་སྒོ་ནས་འགྱུར་
མཐར་ཕྱིན་པ་དང་། དམ་པའི་ཚུལ་དང་མཐུན་པས་ཕྱག་འཚལ་བའོ། །མ་ཕམ་བ་ཞེས་བྱ་བ་ནི། རྒྱལ་བས་ངའི་འོག་ཏུ་ཁྱོད་སངས་རྒྱས་སུ་འགྱུར་རོ། །ཞེས་ལུང་བསྟན་པས། གནས་གཙང་མ་རྣམས་ཀྱིས། ཁྱོད་ནི་མ་ཕམ་
བའོ། །ཞེས་བསྒྲགས་ཏེ་མཚན་གྱི་རྣམ་གྲངས་སོ། །བསྟན་བཅོས་དངོས་ལ་གསུམ་སྟེ། ལུས་རྣམ་པར་གཞག་པ་དང༌། དོན་དངོས་དང༌། དཔེ་དོན་བསྡུ་བའོ། དང་པོ་ནི། གང་ཕྱིར་ཤེས་ནས་འགའ་ཞིག་སྤང་བྱ་ཞིང༌།
གཞན་འགའ་ཞིག་ནི་མངོན་སུམ་ཉིད་བྱ་བ། །དེས་ན་དེ་དག་མཚན་ཉིད་སྒོ་ནས་ནི། །རྣམ་དབྱེ་འདོད་པས་བསྟན་བཅོས་འདི་བྱས་སོ། །ཞེས་གསུངས་ཏེ། འདི་ལ་ཡང་ཁ་ཅིག་མཆོད་པར་བརྗོད་པ་མེད་པའི་བཤད་པར་

༄༅། །དམ་བཅའ་་བ་འབའ་ཞིག་སྨོས་སྙམ་དུ་རྟོག་ན། བསྟན་བཅོས་ལྔ་པོ་འདི་རྩོལ་བ་རྒྱུན་གཅིག་པ་དང༌། འདི་ལྔ་ཡང་བསྟན་པ་ཐམས་ཅད་ཀྱི་དོན་དུ་ངེས་པར་བྱ་བའི་ཕྱིར་ཐོག་མར་མངོན་
ཕར་རྟོགས་པའི་རྒྱན་དུ་ནི་མཆོད་པར་རྗོད་ལ། རྒྱུད་བླ་མར་ཡོངས་སུ་རྫོགས་པའི་བྱ་བ་སྨོན་ལམ་བསྟན་པར་མངོན་ནོ། །འདི་རྣམས་ཀྱི་གོ་རིམས་ཀྱང་རྟོགས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ནི་འཕགས་པ་བཞི་ཀ་
བསྐྱེད་པའི་ཐེག་པ་རྨད་དུ་བྱུང་བ་ཐམས་ཅད་ཀྱི་ལམ་འབྲས་བུ་དང་བཅས་པ་སྟོན་པའི་གཞུང་ཐམས་ཅད་ཀྱི་མ་ལྟ་བུ་ཡིན་པས་ཐོག་མར་མཛད་དོ། །མདོ་སྡེ་རྒྱན་ནི་ཐེག་པ་གསུམ་གྱི་མདོ་སིལ་བུ་རྣམས་ཀྱང་སྔ་མའི་དོན་
དང་མཐུན་པ་ཡིན་ནོ། །ཞེས་ཤེས་པར་བྱ་བ་དང་མངོན་པར་རྟོགས་པའི་ཁྲིགས་སུ་ངེས་པར་མཛད་དོ། །དེ་ཡང་བསྡུས་ན་སྤང་གཉེན་གྱི་མཚན་ཉིད་དང༌། དེ་ལ་བསྒྲིབ་པ་དང༌། དེ་ཁོ་ན་དང༌། གཉེན་པོ་བསྒོམ་པའི་ཚུལ་
གནས་འབྲས་བུ་དང་བཅས་པ་དང༌། ཐེག་པ་བླ་ན་མེད་པར་འཇུག་པ་འདི་ཙམ་མོ་ཞེས་དབུས་མཐའ་ལས་བཤད་པ་ཡིན་ནོ། །དེ་ལྟར་བསྟན་པ་ཐམས་ཅད་ཀྱང་བསྡུས་ན། ཆོས་དང་ཆོས་ཉིད་ལ་འཇུག་པ་འདི་ཉིད་དུ་
ཐམས་ཅད་འདུའོ། །ཞེས་བསྟན་ནས། ཆོས་ཉིད་ཀྱི་དོན་སངས་རྒྱས་ཉིད་ཀྱི་གནས་ལུགས་མཐར་ཐུག་པའི་ངེས་པའི་དོན་སོ་སོའི་སྐྱེ་བོ་དང༌། ཉན་ཐོས་དང༌། རང་སངས་རྒྱས་ཐམས་ཅད་ཀྱི་སྤྱོད་ཡུལ་དུ་མ་གྱུར་པ། དྲི་མ་

དང་བཅས་པ་དང༌། དྲི་མ་མེད་པའི་བྱང་ཆུབ་དང༌། དེའི་ཡོན་ཏན་དང༌། འཕྲིན་ལས། འཇུག་པའི་ཚུལ་དང་བཅས་པ་ནི་དཀོན་མཆོག་གསུམ་གྱི་ངོ་བོ་ཉིད་ཡིན་ནོ། །ཞེས་རྒྱུད་བླ་མས་བསྟན་ཏེ། བསྟན་པ་ཡི་བཀའ་དང་
བསྟན་བཅོས་ཐམས་ཅད་བསྡུས་པར་རིག་པར་བྱའོ། །ཚིགས་བཅད་གཅིག་པོ་འདི་ཡང་དགོས་པ་རྣམ་པ་གཉིས་དང༌། སྤང་བླང་རྟོགས་པའི་ཕྱིར་འབྲེལ་བ་དང༌། བརྗོད་བྱའི་མཚན་ཉིད་དང༌། བརྗོད་བྱེད་ཀྱི་རྣམ་པར་
དབྱེ་བ་དང་བཞི་སྟེ། བསྟན་བཅོས་ཀྱི་ཀླད་དུ་དགོས་འབྲེལ་བསྟན་ཏོ། །ཅི་འོ་ན་ཐོག་མར་དགོས་པ་བསྟན་པས་ཅི་ཞིག་བྱེད་ན། དོན་ལ་རྟོན་པ་དག་ནི། ཐོག་མར་དགོས་པ་མཐོང་ནས་འཇུག་པས་གང་ཕྱིར་ཆོས་དང་ཆོས་
ཉིད་ཅེས་བྱ་བའི་ངག་འདི་ལ་བརྟེན་ནས་ཆོས་ནི་ཀུན་ནས་ཉོན་མོངས་པ་འཁོར་བས་བསྡུས་པར་ཤེས། ཆོས་ཉིད་ནི་རྣམ་པར་བྱུང་བའི་མཚན་ཉིད་ཅན་དུ་ཤེས་པ་ནི་དགོས་པ་དང༌། དེ་ལ་བརྟེན་ནས་སྤང་བླང་གི་དོན་ལ་
འཇུག་པ་ནི་ཉིང་དགོས་དང༌། དེ་ལྟར་བསྟན་བཅོས་ཀྱི་བརྗོད་བྱ་བརྗོད་བྱེད་འདི་ལྟ་བུའོ། །ཞེས་རྟོགས་པའི་འབྲེལ་བ་འབྱུང་བས། དགོས་འབྲེལ་གྱི་ངག་ཀླད་དུ་སྨོས་སོ། །བསྟན་བཅོས་ཀྱི་ལུས་དངོས་ཀྱིས་ནི། གང་
དགོས་འབྲེལ་འབྱུང་བའི་གཞི་བརྗོད་པར་བྱ་བ་ཆོས་དང་ཆོས་ཉིད་ཀྱི་དོན་ལ་བརྗོད་པར་བྱེད་པའི་ངག་བསྟན་བཅོས་འདིས་བསྟན་པས་ངག་དང་ངག་ཅན་གྱི་ལྟོས་པའི་འབྲེལ་བ་ཙམ་ལ་བརྟེན་ནས། སྤང་བླང་རྟོགས་པའི་

།ཤེས་པ་འབྱུང་ཞིང༌། རྐྱེན་དེས་ལམ་ལ་འཇུག་པའི་དགོས་པ་དང༌། ཞུགས་པས་གནས་ཡོངས་སུ་གྱུར་པའི་ཡེ་ཤེས་རྟོགས་པར་འགྱུར་བ་ནི། དགོས་པའི་དགོས་པའོ།། དེ་ལྟར་དགོས་༄༅།
འབྲེལ་གཉིས་ཀྱི་གྲངས་དང་གོ་རིམ་སྤྱིར་བཤད་ནས། ཤེས་ནས་འགའ་ཞིག་སྤང་བར་བྱ་བ་ནི། ཀུན་ནས་ཉོན་མོངས་པའི་ཆོས་ཟག་པ་དང་བཅས་པ། སྡུག་བསྔལ་ཐམས་ཅད་སྐྱེད་པ། གཏན་དུ་འཁོར་བའི་འཁོར་ལོར་
འཁྱམ་པར་བྱེད་པ་ཡང་དག་པ་མ་ཡིན་པའི་ཀུན་རྟོག་པ་ནི་སྤང་བར་བྱ་བའོ། གཞན་འགའ་ཞིག་མངོན་དུ་བྱ་བ་ནི། དྲི་མ་མེད་པའི་ཆོས་ཉིད་སངས་རྒྱས་ཀྱི་སྙིང་པོ་རྣམ་པར་མི་རྟོག་པའི་ཡེ་ཤེས་ཤེས་རབ་ཀྱི་ཕ་རོལ་ཏུ་
ཕྱིན་པ་ཆོས་ཀྱི་སྟྭ་སྟེ། དེ་ལ་རྒྱུ་མཐུན་པའི་སངས་རྒྱས་ཀྱི་ཆོས་རྣམ་ཕར་དཀར་བ་ལ་བརྟེན་ནས་ཡང་དག་པའི་ལྟ་བ་དང་འབྲེལ་བའི་རྟོགས་བས་འཇུག་ཅིང༌། ངེས་པ་དང་སྣང་བ་དང༌། བསྒོམ་པས་མཐར་ཕྱིན་པར་བྱེད་
པའོ། །རྒྱུ་མཚན་དེས་ན་ཆོས་དང་ཆོས་ཉིད་དེ་དག་སྤང་བླང་གི་འབྲེལ་བ་རྟོགས་ནས། བརྗོད་བྱ་ཆོས་དང་ཆོས་དེ་ཉིད་ཀྱི་མཚན་ཉིད་འོག་ནས་བཤད་པའི་མཚན་ཉིད་ཅན་དེ་སྟོན་ཏོ། །དེས་ན་བརྗོད་བྱེད་རྣམ་པར་དབྱེ་བ་
ནི༑ མཚན་ཉིད་སྒོ་ནས་ནི། རྣམ་དབྱེ་འདོད་པ་སྟེ། ཤེས་བྱ་ཐམས་ཅད་ཆོས་དང་ཆོས་ཉིད་དུ་འདུས་པས་མཚན་ཉིད་རྣམ་པར་ཕྱེ་བ་ཡིན་གྱི། ཡུལ་ཐ་དད་ཀྱིས་དབྱེ་བ་ཡང་མ་ཡིན། མང་པོ་ལས་དེ་གཉིས་ལོགས་སུ་དབྱེ་

བ་ཡང་མ་ཡིན་ནོ། །ཞེས་འགྲེལ་པར་གསུངས་ལ། འདི་ངོ་བོ་ནི་ངོ་བོ་ཉིད་གསུམ་སྟེ། ཀུན་བརྟགས་དང༌། གཞན་གྱི་དབང་གིས་འཁོར་བའོ། ཡོངས་སུ་གྲུབ་པ་དེ་བཞིན་ཉིད་དང༌། ཡང་དག་པའི་ཡེ་ཤེས་ནི་མྱ་ངན་ལས་
འདས་པའོ། །དེའི་ཕྱིར་མཚན་ཉིད་ཀྱི་སྒོ་ནས་དབྱེ་བ་སྟེ། ཡུལ་ཐ་དད་པ་ནི་མ་ཡིན་ཏེ། དཔེར་ན་ཐག་པ་ལ་སྦྲུལ་དུ་འཁྲུལ་བ་བཞིན་ཀུན་བརྟགས་ཏེ་མེད་པ་སྣང་བའོ། གཞན་དབང་ནི་ཐག་པ་སྣང་ཡང་དེ་བཞིན་དུ་
ཡང་མི་བདེན་ཏེ། སྤུའི་ཚོགས་འདུས་པ་ཁ་དོག་དང་དབྱིབས་ཙམ་དུ་སྣང་བའོ། །ཡོངས་གྲུབ་ནི་སྦྲུལ་དང་ཐག་པ་ལ་བདེན་པ་མེད་པའི་རང་གི་ངོ་བོ་དང༌། སྣང་བ་ལ་འཁྲུལ་པ་མེད་པས་མ་འཁྲུལ་བའི་རང་རིག་པའོ།
6t
དེས་ན་ཡུལ་ཐ་དད་མེད་པའོ། །དེ་སྐད་དུ་འཕགས་པ་ཀླུ་གྲུབ་ཀྱིས། །འཁོར་བ་དང་ནི་མྱ་ངན་འདས། །འདི་གཉིས་ཁྱད་པར་ཅུང་ཟད་ནི། །ཤིན་ཏུ་ཕྲ་བའང་ཡོད་མ་ཡིན། །ཞེས་གསུངས་པའང་དོན་འདི་ཉིད་དོ། །གཞན་
ཡང༌། འཁོར་འདས་ཐམས་ཅད་ཀྱི་ཡུལ་ནི་ཆོས་ཀྱི་དབྱིངས་ཏེ་འདི་ནི་སྤྱིའི་མཚན་ཉིད་དོ། །དེ་ཡང་། ཆོས་ཀྱི་དབྱིངས་ནི་མ་གཏོགས་པར། །འདི་ལྟར་ཆོས་ཡོད་མ་ཡིན་ཏེ། །དེ་ཕྱིར་སྤྱིའི་མཚན་ཉིད་དེར། །དེ་ནི་ཕྱིན་ཅི་མ་
ལོག་པའོ། །ཞེས་དབུས་མཐར་གསུངས་སོ། མང་པོ་ལས་གཉིས་བཀོལ་བ་མ་ཡིན་པའང༌། བཅོམ་ལྡན་འདས་ཀྱིས་ཕུང་པོ་དང་ཁམས་དང་སྐྱེ་མཆེད་ལ་སོགས་པ་རྣམ་པར་བཞག་པ་དེ་ཐམས་མས་ཅད་བསྡུས་ནས་རྣམ་པ་

།གཉིས་ཏེ། ཆོས་དང་ཆོས་ཉིད་དོ། །ཞེས་འགྲེལ་པར་གསུངས་སོ། །བསྟན་བཅོས་འདི་བྱས་སོ་ཞེས་བཅོམ་ལྡན་འདས་བྱམས་པས་ཐམས་ཅད་ལ་འཇུག་པའི་ཚུལ་འདི་མཛད་པ་ཡིན་ནོ།༄༅།
བསྟན་བཅོས་ཀྱི་ལུས་རྣམ་པར་བཞག་པ་དགོས་འབྲེལ་དང་བཅས་པ་བཤད་ཟིན་ཏེ། རྣམ་རྟོག་གི་དགག་བསྒྲུབ་ལ་སོགས་པ་དོན་ཆུང་བས་བཞག་གོ །དོན་དངོས་ལ་ཡང་་མདོར་བསྟན་པ་དང༌། རྒྱས་པར་བཤད་པ་
གཉིས་ལས། །དང་པོ་ལ་ཡང་བདུན་ཏེ་སྤྱིར་བསྟན་པ་དང༌། གཉིས་ཀའི་རྣམ་དབྱེ་དང༌། ཆོས་ཀྱི་མཚན་ཉིད་དང༌། ༼ཆོས་ཉིད་ཀྱི་མཚན་ཉིད་དང༌།༽ འཁྲུལ་པའི་རྒྱུ་མཚན་དང༌། གཅིག་མེད་ན་གཉིས་སུ་མི་སྣང་བ་དང༌།
ཡ
གཅིག་དང་ཐ་དད་དུ་ཁས་མི་བླང་བའོ། །དང་པོ་ནི་འདི་ཐམས་ཅད་ནི་རྣམ་པ་གཉིས་ཏེ། ཆོས་དང་ཆོས་ཉིད་ཀྱིས་བསྡུས་པའི་ཕྱིར་རོ། །ཞེས་གསུངས་ཏེ། འདི་ཐམས་ཅད་ནི་འཁོར་བ་དང་མྱ་ངན་ལས་འདས་པས་བསྡུས་
4-1
པ་ཅི་སྙེད་པའོ། །དེ་ཡང་གཉིས་ཏེ། སྤང་བྱ་འཁོར་བའི་ཆོས་དང༌། དེ་ལས་གྲོལ་བ་ཆོས་ཉིད་ཐེག་པ་གསུམ་གྱིས་མྱ་ངན་ལས་འདས་མངོན་སུམ་དུ་བྱ་བའོ། །དེ་ལྟར་སྤྱིར་བསྟན་པ་ལ། གང་ཞིག་གང་གིས་བསྡུས་པ་མི་
ཤེས་པས་གཉིས་ཀའི་རྣམ་པར་དབྱེ་བ་ནི། ཆོས་ཀྱིས་རབ་ཏུ་ཕྱེ་བ་ནི་འཁོར་བའོ། །ཆོས་ཉིད་ཀྱིས་རབ་ཏུ་ཕྱི་བ་ནི་ཐེག་པ་གསུམ་གྱིས་མྱ་ངན་ལས་འདས་པའོ། །ཞེས་གསུངས་ཏེ། འདིར་འཁོར་བ་ནི་ཡང་དག་པ་མ་ཡིན་

བའི་ཀུན་རྟོག་པས་བསྡུས་པ་དྲི་མ་དང་བཅས་པའི་སེམས་ཀུན་གཞིའི་རྣམ་པར་ཤེས་པར་བཤད་པ། ཁམས་གསུམ་པས་བསྡུས་པའི་ཟག་པ་དང་བཅས་པའི་དགེ་པ་དང་མི་དགེ་བ་དང་ལུང་དུ་མ་བསྟན་པའི་ཆོས་ཐམས་
ཅད་དེ། དབུས་མཐའ་ལས་ཀྱང༌། །ཡང་དག་མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་གསུངས་སོ། །དེ་ལ་ཆོས་ཉིད་ནི་འགྱུར་བ་མེད་པ་དང༌། ཕྱིན་ཅི་མ་ལོག་པའི་ཡོངས་སུ་གྲུབ་པ་སྟེ།
ཉན་ཐོས་དང༌། རང་སངས་རྒྱས་དང་བྱང་ཆུབ་སེམས་དཔའི་ཐེག་པ་གསུམ་གྱི་མྱ་ངན་ལས་འདས་པ་རང་གི་ངོ་བོ་དང༌། གང་ཆགས་པ་དང་བྲལ་བ་འགོག་པའི་བདེན་པ་དང༌། གང་གིས་ཆགས་པ་དང་བྲལ་བ་ལམ་གྱི་
བདེན་པས་བསྡུས་པའི་ཆོས་ཞེས་ཀྱང་བཤད་ལ། ཆོས་དབྱིངས་དྲི་མ་མེད་པ་དང༌། དེའི་རྒྱུ་མཐུན་པ་རབ་ཏུ་ཟབ་པའི་ཆོས་ཀྱི་སྐུ་ཞེས་བྱ་སྟེ། སངས་རྒྱས་དང་ཆོས་ཀྱི་མིང་གིས་བསྟན་པའོ། །དེ་ཡང༌། བསམ་མེད་གཉིས་
མེད་རྟོག་མེད་པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བའི། །བདེན་གཉིས་མཚན་ཉིད་ཅན་དེ་ཆོས། །ཆགས་བྲལ་ཉིད་ནི་འགོག་པ་དང༌། །ལམ་གྱི་བདེན་བ་དག་གིས་བསྡུས
ཞེས་པ་དང༌། །ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་ཤིན་ཏུ་དྲི་མེད་དང༌། །དེའི་རྒྱུ་མཐུན་ཟབ་པ་དང༌། །སྣ་ཚོགས་ཚུལ་ནི་བསྟན་པའོ། །ཞེས་རྒྱུད་བླ་མར་གསུངས་སོ། །འདི་ཉིད་ལ་མིང་གི་རྣམ་གྲངས་ཀྱང༌།

།སངས་རྒྱས་དང༌། ཆོས་དང་། དབྱེར་མེད་ཀྱི་དོན་དང་། རིགས་དང༌། དེ་བཞིན་ཉིད་དང༌། འབྲས་བུ་ཐོབ་པ་དང༌། མི་བརྫུ་ན་མི་བསླུ་བའི་དོན་དམ་དང་། གདོད་མ་ནས་ཞི་བ་ཞེས་བཤད་
དེ༑ །སངས་རྒྱས་ཆོས་དང་དབྱེར་མེད་དང་། །དེ་རིག་དེ་བཞིན་ཉིད་ཐོབ་དང༌། །བརྫུན་མེད་བསླུ་མེད་ཆོས་ཉིད་དང་། །གདོད་ནས་རང་བཞིན་ཞི་ཉིད་དོ། །ཞེས་འབྱུང་བ་སྟེ། འདིར་འགྲོ་བའམ། འདིས་འགྲོ་བས་ཐེག་པ་
அ ཞེས་བྱའོ། །རྒྱུ་མཚན་འདིས་ན་ཐེག་པ་ཆེན་པོར་འཇུག་པ་རྣམས་ཀྱི་ཤེས་བྱ་ཐམས་ཅད་ལ་མཐོང་བ་མངོན་དུ་བྱ་དགོས་པས། ཁྱད་པར་དུ་འཕགས་པའི་མདོ་ལས་བྱུང་བ་ཀུན་གཞིའི་རྣམ་པར་ཤེས་པ་ནི། ཤེས་བྱའི་
གནས་དང༌། ངོ་བོ་ཉིད་གསུམ་ནི་ཤེས་བྱའི་མཚན་ཉིད་དང༌། རྣམ་པར་རིག་པ་ཙམ་ནི་དེ་ལ་འཇུག་པ་དང༌། ཕ་རོལ་ཏུ་ཕྱིན་པ་དྲུག་ནི་དེ་ལ་འཇུག་པའི་རྒྱུ་འབྲས་དང༌། ས་བཅུ་ནི་བསྒོམ་པར་བྱེད་པ་དང༌། བྱང་ཆུབ་
སེམས་དཔའི་རྡོ་རྗེ་བ་ནི་ཚུལ་ཁྲིམས་ཀྱི་བསླབ་པ། དཔའ་བར་འགྲོ་བ་ནམ་མཁའ་མཛོད་ལ་སོགས་པ་ནི་ཏིང་ངེ་འཛིན་རྣམ་པར་མི་རྟོག་པའི་ཡེ་ཤེས་ནི་ཤེས་རབ་ཀྱི་བསླབ་པ་སྟེ། བསླབ་པ་གསུམ་དང༌། མི་གནས་པའི་
མྱ་ངན་ལས་འདས་པ་ནི་སྤུངས་པའི་འབྲས་བུ་དང༌། སྐུ་གསུམ་ནི་ཐོབ་པའི་འབྲས་བུར་གསུངས་ཏེ། ཤེས་བྱའི་གནས་དང་མཚན་ཉིད་དེར་འཇུག་དང༌། །དེའི་རྒྱུ་འབྲས་དེ་རབ་དབྱེ་བ་དང༌། །བསླབ་པ་གསུམ་དང་དེ་

འབྲས་སྤངས་པ་དང༌། །ཡེ་ཤེས་ཐེག་པ་མཆོག་གྱུར་ཁྱད་པར་འཕགས། །ཞེས་ཐེག་པ་ཆེན་པོ་བསྡུས་པ་ལས་གསུངས་སོ། །འདིར་ནི་མཚན་ཉིད་ལ་བརྟེན་ནས་ཀུན་བརྟགས་གཞན་དབང་གཉིས་སྒྲིབ་པ་དང་ཆོས་སུ་
བཤད་ཅིང༌། ཡོངས་སུ་གྲུབ་པ་གནས་ཡོངས་སུ་གྱུར་པ་ནི་ཆོས་ཉིད་དུ་གསུངས་པས་གནས་བཅུ་པོ་ཐམས་ཅད་བསྡུས་པའོ། །འདིའི་རྣམ་གྲངས་གཞན་ཡང༌། ལང་ཀར་གཤེགས་པ་ལས། །ཆོས་ལྔ་དག་དང་རང་བཞིན་
གསུམ། །རྣམ་པར་ཤེས་པ་བརྒྱད་དང་ནི། བདེན་པ་གཉིས་ཀྱི་རང་བཞིན་དུ། ཐེག་པ་ཆེན་པོ་ཐམས་ཅད་འདུས། །ཞེས་གསུངས་ཏེ། ཆོས་ལྔ་དང་རང་བཞིན་གསུམ་ཡིན་ཏེ། །མིང་དང་མཚན་མ་ཀུན་རྟོག་ནི། །དངོས་པོ་
གཉིས་ཀྱི་མཚན་ཉིད་དོ། །ཡང་དག་ཡེ་ཤེས་དེ་བཞིན་ཉིད། །ཡོངས་སུ་གྲུབ་པའི་མཚན་ཉིད་དོ། །ཞེས་བྱུང་སྟེ། མི་དང་མཚན་མ་གཉིས་ནི་ཀུན་བརྟགས་སོ། །ཀུན་རྟོག་ནི་གཞན་དབང་སྟེ་འདི་གཉིས་ནི་ཆོས་སོ། །ཡང་
དག་པའི་ཡེ་ཤེས་ནི་ཟག་པ་མེད་པའི་ཆོས་འགོག་ལམ་གྱིས་བསྡུས་པ་དང༌། དེ་བཞིན་ཉིད་ནི་ཤེས་བྱ་ལ་གནས་པའི་བདེན་པ་གཉིས་ཀྱི་རང་བཞིན་ཆོས་ཐམས་ཅད་ངོ་བོ་ཉིད་མེད་པ་སྟེ། འདི་གཉིས་ནི་སྔ་མ་ནི་ཕྱིན་ཅི་མ་
ལོག་པའི་ཡོངས་གྲུབ་དང༌། ཕྱི་མ་ནི་འགྱུར་ཁ་མེད་པའི་ཡོངས་གྲུབ་བོ། །འདི་གསུམ་གྱི་སྤྱི་ལ་ནི་ཀུན་གཞི་ཞེས་བྱ། སྔ་མ་གཉིས་ལ་ནི་ཀུན་གཞིའི་རྣམ་ཤེས་ཞེས་བྱ། རྣམ་ཤེས་གཞན་ཉོན་ཡིད་དང་ཚོགས་དྲུག་ཀྱང་ཕན་

༄༅། །ཚུན་རྟེན་ཅིང་འབྱུང་བས། རྣམ་ཤེས་བརྒྱད་ནི་སྒྲིབ་པར་བཤད་ལ། ཡེ་ཤེས་བཞི་ནི་རྣམ་པར་ཤེས་པའི་དྲི་མ་མེད་པ་ཡིན་པས་ཡོངས་གྲུབ་སྟེ། ཆོས་ཀྱི་དབྱིངས་ཡེ་ཤེས་ནི་ཐམས་ཅད་ཀྱི་
གནས་ལྟ་བུར་གསུངས་པས་སྤང་བྱ་དང་གཉེན་པོར་འགྱུར་རོ། །རྒྱུ་མཚན་འདིས་ཁ་ཅིག་ཀུན་གཞིའི་རྣམ་ཤེས་ཀྱི་སྟེང་དུ། རྒྱས་་པའི་རིགས་བཞག་པས་སྐུ་གཉིས་བསྒྲུབ་པའི་རྗེས་ཐོབ་ཀྱི་ཆོས་རྣམས་ཀུན་གཞིའི་རྣམ་
ཤེས་ལས་བྱུང་བར་འདོད་པ་ནོར་ཞིང་། དེས་ཀུན་གཞིའི་རྣམ་ཤེས་རྡོ་རྗེ་ལྟ་བུས་བཅོམ་ནས་སློང་བ་མདོ་རྒྱུད་རྣམས་སུ་བཤད་པས། སངས་རྒྱས་ལ་ཡེ་ཤེས་མེད་པར་འདོད་པའི་གྲུབ་མཐའ་བྱུང་སྟེ་ནོར་པའོ། །དེ་ཡང་
Z0
ཐེག་བསྡུས་ལས། ཅིའི་ཕྱིར་ཀུན་གཞིའི་རྣམ་ཤེས་ཞེས་བྱ་ཞེ་ན། སྐྱེ་བ་ཅན་ཀུན་ནས་ཉོན་མོངས་པའི་ཆོས་རྣམས་འབྲས་བུའི་དངོས་པོར་དེར་སྤྲོར་བའམ། དེ་ཡང་རྒྱུའི་དངོས་པོར་དེ་དག་ཏུ་སྦྱོར་བའི་ཕྱིར་ཀུན་གཞིའི་རྣམ་$
པར་ཤེས་པའོ། །ཞེས་ཉོན་མོངས་ཀྱི་ཆོས་རྣམས་ཀྱི་ངེས་བཟུང་བྱས་ཏེ། རྣམ་བྱང་གི་ཆོས་རྣམས་དེར་མ་བསྡུས་སོ། །གཞན་ཡང་བདག་རྐྱེན་འཆད་པའི་སྐབས་ནས་ཀྱང༌། ཅི་ལྟར་ཀུན་གཞིའི་རྣམ་པར་ཤེས་པ་ཀུན་ནས་
ཉོན་མོངས་པའི་ཆོས་རྣམས་ཀྱི་རྒྱུ་ཡིན་པ་དེ་ལྟར་ཀུན་ནས་ཉོན་མོངས་པའི་ཆོས་རྣམས་ཀྱང་ཀུན་གཞིའི་རྣམ་པར་ཤེས་པའི་རྒྱུའི་རྐྱེན་དུ་བཞག་སྟེ། རྒྱུའི་རྐྱེན་གཞན་མི་དམིགས་པའི་ཕྱིར་རོ། །ཞེས་གསུངས་སོ། །འདི་ནི་

འཁོར་བའི་རྟེན་འབྲེལ་གྱི་གཞི་ངོ་བོ་ཉིད་རྣམ་པར་འབྱེད་པའི་རྟེན་འབྲེལ་ཡིན་ནོ། །འདི་ལ་བརྟེན་ནས་སྡུག་པ་དང་མི་སྡུག་པ་འབྱེད་པའི་རྟེན་འབྲེལ་བཅུ་གཉིས་འབྱུང་ངོ་།།མྱ་ངན་ལས་འདས་པའི་རྟེན་འབྲེལ་ནི།
འགྱུར་བ་མེད་པ་དང༌། ཕྱིན་ཅི་མ་ལོག་པ་གཉིས་ཤེས་བྱའི་ངོ་བོའི་བདེན་གཉིས་དང༌། ཤེས་བྱེད་བློ་རྣམ་པར་དག་པའི་ཐ་སྙད་པའི་བདེན་གཉིས་གཉིས་སུ་ཤེས་པར་བྱ་སྟེ། འདི་ནི་ཆོས་སྐུ་གཉིས་སུ་བཤད་པའོ། །འདི་ནི་
ཀུན་གཞིའི་རྣམ་ཤེས་ཀྱི་གཉེན་པོ་ཡིན་ནོ། །དེ་ཡང་ཐིག་བསྡུས་ནས ས་བོན་ཐམས་ཅད་པ་ཀུན་གཞིའི་རྣམ་ཤེས་ནི་ཉོན་མོངས་པའི་རྒྱུ་ཡིན་ན། དེའི་གཉེན་པོ་འཇིག་རྟེན་ལས་འདས་པའི་སེམས་ཀྱི་ས་བོན་ཅི་ལྟར་རུང༌།
འཇིག་རྟེན་ལས་འདས་པའི་སེམས་ནི་མ་འདྲེས་པས་དེའི་བག་ཆགས་ནི་མེད་པ་ཉིད་དོ། །བག་ཆགས་དེ་མེད་ན་ས་བོན་གང་ལས་བྱུང་བ་བརྗོད་དགོས་སོ་ཞེ་ན་ཆོས་ཀྱི་དབྱིངས་ཤིན་ཏུ་རྣམ་པར་དག་པའི་རྒྱུ་མཐུན་པའི་
ཐོས་པའི་བག་ཆགས་ཀྱི་ས་བོན་ལས་དེ་བྱུང་ངོ༌། །ཞེས་སོ། །འདི་དང་དྲི་མ་གཉིས་ཀྱང༌། ད་ལྟར་འདྲེས་ནས་ཡོད་པས་ཡང་སངས་རྒྱས་ཀྱི་བྱང་ཆུབ་ལ་བརྟེན་ནས་ཐོས་པའི་བག་ཆགས་སུ་གྱུར་པ་དེ་གནས་གང་ལ་འཇུག་
པ་དེ་ལྷན་ཅིག་འབྱུང་བའི་ཚུལ་གྱིས་རྣམ་པར་སྨིན་པའི་རྣམ་པར་ཤེས་པ་ལ་འཇུག་སྟེ། ཆུ་དང་འོ་མ་བཞིན་ནོ། དེ་ནི་ཀུན་གཞིའི་རྣམ་པར་ཤེས་པ་མ་ཡིན་ཏེ། དེའི་གཉེན་པོའི་ས་བོན་ཉིད་ཡིན་པའི་ཕྱིར་རོ། །ཞེས་བྱ་

།བ་ལ་སོགས་པ་གསུངས་པས་འོག་ནས་སྟོན་པ་ལྟར་ཟག་པ་མེད་པའི་ཆོས་ལས་ཆོས་སྐུ་འབྱུང་ལ། དྲི་མ་མེད་པའི་ཆོས་སྐུའི་ཁམས་ད་ལྟར་ཡོད་པས་རྒྱུ་མཐུན་བའི་ཆོས་འབྱུང་ངོ༌།
རྒྱས་པར་ཐེག་བསྡུས་དང༌། རྣལ་འབྱོར་སྤྱོད་པའི་ས་ལ་ལྟོས་ཤིག །འདིར་ནན་ཏན་དུ་བསྟན་པ་ནི། ཆོས་དབྱིངས་ཆེན་པོའི་ནམ་མཁའ་ལ། །འཁོར་འདས་མཚན་ཉིད་སྒྱུ་མ་ལྟར། །རྒྱུ་མཐུན་ཆོས་དང་ཆོས་སྐུ་ཡི། །ཆོས་
# ཉིད་རྟེན་འབྲེལ་ཡོངས་གྲུབ་དང༌། །མ་རྟོག་རྣམ་རྟོག་ཀུན་རྟོག་དང༌། །དེར་བརྟེན་ཀུན་གཞིའི་རྣམ་ཤེས་ཀྱི། །རྒྱུ་འབྲས་རྟེན་འབྲེལ་མེད་བཞིན་སྣང༌། །འདི་གཉིས་མ་འཁྲུལ་ཤེས་པ་ན། །འཁོར་འདས་རྣམ་འབྱེད་ཤེས་
རབ་སྟེ། །རྒྱས་བས་འདི་ལ་བསྔགས་པ་མཛད། །དིང་སང་མཁས་གྲུབ་ཕལ་ཆེར་གྱིས། །དམུས་ལོང་གླང་ཆེན་བཟུང་སྨྲ་འདྲ། །དེ་ཕྱིར་ཆོས་དང་ཆོས་ཉིད་འདིར། །གསལ་བྱས་འདི་ལ་ནན་ཏན་མཛོད། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ། །དེ་ལྟར་རྣམ་དབྱེ་བསྟན་ནས གསུམ་པ་ཆོས་ཀྱི་མཚན་ཉིད་བཤད་པ་ལའང་མཚན་ཉིད་དངོས་དང༌། ངེས་ཚིག་དང༌། ཀུན་རྟོག་གི་དོན་གསུམ་གྱིས་སྟོན་ཏོ།།གཉིས་དང་ཅི་ལྟར་མངོན་
པར་བརྗོད་པར་སྣང་བ་དེ་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་སྟེ་ཆོས་ཀྱི་མཚན་ཉིད་དོ། །ཞེས་གསུངས་ཏེ་གཉིས་སུ་སྣང་བ་ནི་གཟུགས་དང་སྒྲ་དང་དྲི་དང་རོ་དང་རེག་བྱ་དང་ཆོས་སུ་སྣང་བའི་ཡུལ་གཟུང་བ་དྲུག་

དང༌། མིག་དང་རྣ་བ་དང་སྣ་དང་ལྕེ་དང་ལུས་དང་ཡིད་ཀྱི་རྣམ་པར་ཤེས་པ་སྟེ་འཛིན་པ་དྲུག་ནི་གཉིས་སུ་སྣང་བའོ། །ཅི་ལྟར་མངོན་པར་བརྗོད་པ་ནི་རྣམ་པར་རྟོག་པ་ལ་བརྟེན་པ་འདི་ནི་གཟུགས་སོ། །དེ་ལས་ཀྱང་ཁ་
དོག་དང་དབྱིབས་ཀྱི་ཁྱད་པར་ལ་བརྟེན་ནས། དཔེར་ན་ནམ་མཁའི་དཀར་ཟླུམ་པ་ནི་ཟླ་བའོ་ཞེས་མིང་བཏགས་པ་དང༌། བཏགས་པ་ལ་བརྟེན་ནས་དཀར་ཟླུམ་པའི་དོན་ལ་མཚན་མར་འཛིན་པ་ལ་སོགས་པ་ཅི་ལྟར་
མངོན་བར་བརྗོད་པར་སྣང་བ་དེ་ནི། ཡང་དག་པ་མ་ཡིན་པའི་ཀུན་རྟོག་པའོ །དེ་ལྟར་སྐྱེ་མཆེད་བཅུ་གཉིས་ལ་བརྟེན་ནས་གཉིས་དང་ཅི་ལྟར་མངོན་པར་བརྗོད་པ་རྣམས་ཆོས་ཏེ། འདིར་མཚན་ཉིད་རྫོགས་པ་དང་ཕྱིན་ཅི་
མ་ལོག་པ་བསྟན་ཏོ། །འདིའི་ངེས་ཚིག་ནི། མེད་པ་སྣང་བའི་ཕྱིར་ཡང་དག་པ་མ་ཡིན་པའོ། །ཞེས་གསུངས་ཏེ། གང་གི་ཕྱིར་ཆོས་འདི་ཡོད་པ་ནི་མ་ཡིན་ལ། སྣང་བ་ནི་ཡིན་ཏེ། དེའི་ཕྱིར་ཡང་ཡང་དག་པ་མ་ཡིན་པའོ། ཅི་
ལྟར་ཡོད་པ་མ་ཡིན་ཞེ་ན། གཟུགས་ལྟ་བུ་གཅིག་ལ་བྱིས་པ་དག་བདེན་པར་ཡོད་པར་རྟོག་ཀྱང་དེ་བདེན་པ་མེད་པ་ནི། འདི་ལྟར་བུམ་པ་ལྟ་བུ་ལ་ཡང་གཅིག་ཏུ་མི་བདེན་ཏེ། རྡུལ་ཕྲ་རབ་དུ་མ་འདུས་པ་ཡིན་ལ། རྡུལ་
བདེན་ནོ་ཞེས་ཉན་ཐོས་པ་དག་ཞེན་མོད་ཀྱི། རྡུལ་དེ་ཡང་ཆ་ཤས་ཀྱིས་ཕྱོགས་བཅུའམ་དྲུག་ཏུ་ཕྱེ་ན་མི་བདེན་པར་གྲུབ་བོ། །དེ་ལྟར་ཡུལ་མི་བདེན་ན་བུམ་པའི་རྣམ་པ་འཛིན་པའི་ཤེས་པ་མ་འཁྲུལ་བ་ཅི་ལྟར་རིགས་ཏེ།

༄༅། །བཟུང་བ་མེད་ན་དེར་འཛིན་མེད། །དེ་མེད་རྣམ་པར་ཤེས་པའང་མེད། །ཅེས་བདག་ཉིད་ཆེན་པོའི་གསུང་ལས་སོ། དེའི་ཕྱིར་དོན་བདེན་པ་མེད་པར་གྲུབ་བོ། །སྣང་བ་ཡང་ཡིན་ཏེ། ཡུལ་
དབང་ཤེས་པའི་རྟེན་འབྲེལ་ལས་ཁ་དོག་དང་དབྱིབས་ཀྱི་རྣམ་པར་རིག་པ་ཙམ་དུ་བུམ་པའི་རྣམ་པར་སྣང་ངོ༌། །སློབ་དཔོན་ཕྱོགས་ཀྱི་གླང་པོས་ཀྱང༌། ཕྱི་རོལ་གྱི་དོན་མེད་བཞིན་དུ་ཡང་དེའི་རྣམ་པ་ལྟ་བུར་སྣང་སྟེ། ནང་
གི་ཤེས་བྱའི་དངོས་པོ་ནི། ཕྱི་རོལ་ལྟར་སྣང་གང་ཡིན་དེ། དོན་ཡིན་རྣམ་ཤེས་ངོ་བོའི་ཕྱིར། །དེའི་རྐྱེན་ཉིད་ཀྱང་ཡིན་ཕྱིར་རོ། །ཞེས་གསུངས་ཏེ། ནང་གི་ཤེས་བྱ་ནི་རྣམ་པར་རིག་པ་ཙམ་ཉིད་དོ། །དེ་ཉིད་ལ་ཡུལ་དང་
དབང་པོ་དང་ཤེས་པའི་རྣམ་པར་སྣང་བས་ཕན་ཚུན། བདག་རྐྱེན་དང་དམིགས་རྐྱེན། དེ་མ་ཐག་རྐྱེན་ལྟར་བྱེད་དོ། །དེས་ན་རྣམ་རིག་འདི་ལ་གཞན་དབང་ཞེས་བྱའོ། །མདོ་སྡེ་རྒྱན་ལས་ཀྱང༌། །རྣམ་གསུམ་རྣམ་གསུམ་
སྣང་བ་ཅན། །གཟུང་དང་འཛིན་པའི་མཚན་ཉིད་དེ། །ཡང་དག་མ་ཡིན་ཀུན་རྟོག་ནི། །གཞན་གྱི་དབང་གི་མཚན་ཉིད་དོ། །ཞེས་གནས་དང་དོན་དང་ལུས་སུ་སྣང་བ་དེའི་བདག་ཉིད་དུ་ཡོངས་སུ་མ་གྲུབ་པའི་ཕྱིར་དང༌།
རྟོག་པ་ཙམ་ཉིད་ནི་སྣང་བ་འཁྲུལ་པ་ཙམ་ཡོད་པའི་ཕྱིར་ཀུན་ཏུ་རྟོག་པ་ཞེས་བྱ་སྟེ། ཀུན་བརྟགས་ཞེས་བྱའོ། །འདི་ཡང་རྣམ་གྲངས་པའི་ཀུན་བརྟགས་དང༌། མཚན་ཉིད་འཆད་པའི་ཀུན་བརྟགས་གཉིས་སྟེ། བསྡུས་ན་མིང་

དང་མཚན་མ་གཉིས་སོ། །གཟུང་བ་གསུམ་དང༌། ཡིད་ཉོན་མོངས་ཅན་དང༌། སྒོ་ལྔའི་འཛིན་པ་དང༌། དྲུག་པ་ཡིད་རྣམ་རྟོག་དང་བཅས་པ་གསུམ་ནི་འཛིན་པ་སྟེ། འདི་ལྟར་སྣང་བ་ཡང་མི་བདེན་པས་ཡང་དག་པ་མ་ཡིན་
པའི་ཀུན་རྟོག་ཡིན་ནོ། །ཀུན་རྟོག་གི་དོན་གཞན་ཡང་བསྟན་པ་ནི། ཐམས་ཅད་དུ་དོན་མེད་ཅིང་རྟོག་པ་ཙམ་ཡིན་པའི་ཕྱིར་ཀུན་ཏུ་རྟོག་པའོ། །ཞེས་གསུངས་ཏེ་དོན་དུ་བདེན་པ་མེད་ཀྱང་སྣང་བས་དེའི་བདག་ཉིད་དུ་
ཡོངས་སུ་མ་གྲུབ་པའི་ཕྱིར་དང༌། རྟོག་པ་ཙམ་ཉིད་ནི་སྣང་བ་འཁྲུལ་པ་ཙམ་ཡོད་པའི་ཕྱིར་ཀུན་ཏུ་རྟོག་པ་ཞེས་བྱ་སྟེ། ཀུན་བརྟགས་ཞེས་བྱའོ། །འདི་ཡང་རྣམ་གྲངས་པའི་ཀུན་བརྟགས་དང༌། མཚན་ཉིད་འཆད་པའི་ཀུན་
བརྟགས་གཉིས་ཏེ། བསྡུས་ན་མིང་དང་མཚན་མ་གཉིས་སོ། །གཟུགས་དང་ཚོར་བ་ལ་སོགས་པའི་ཐོག་མ་མེད་པའི་བག་ཆགས་ཀྱིས་དོན་གྱི་རྒྱུ་མཚན་ད་ལྟར་སྣང་བ་དང༌། དོན་ལྟ་བུར་སྣང་བ་དང༌། འདུ་ཤེས་པ་རྣམས་
ནི་རྣམ་གྲངས་པའི་ཀུན་བརྟགས་ཏེ། ཅི་ལྟར་བརྗོད་དོན་འདུ་ཤེས་ཀྱི། །རྒྱུ་མཚན་དེའི་བག་ཆགས་དང༌། །དེ་ལས་ཀྱང་དོན་སྣང་བ་ནི། །ཀུན་བརྟགས་པའི་མཚན་ཉིད་དོ། །ཞེས་སོ། ནམ་མཁའི་དཀར་ཟླུམ་པ་ལ་ཟླ་བར་
བཏགས་པས། དེའི་མིང་བརྗོད་པ་ན་དོན་མེད་ཀྱང་དཀར་ཟླུམ་པའི་རྣམ་པ་དྲན་པ་དང༌། ལྟོ་ལྡིར་ལ་སོགས་པའི་དབྱིབས་ཀྱི་རྣམ་པ་འདི་ལྟ་བུའོ་ཞེས་དྲན་པ་དེ་དག་ཀྱང་ཀུན་བརྟགས་ཏེ། །མིང་དང་དོན་ནི་ཅི་ལྟ་བར།

། དོན་དང་མིང་དུ་སྣང་བ་གང༌།།ཡང་དག་མིན་རྟོག་རྒྱུ་མཚན་ནི། །ཀུན་བརྟགས་པའི་མཚན་ཉིད་དོ། །ཞེས་གསུངས་ཏེ། ཀུན་བརྟགས་རྣམ་པ་གཉིས་ཀ་ཡང་རྟོག་པ་དང་རྟོག་པ་ལ་༄༅།
བརྟེན་ནས་བརྗོད་པ་ཙམ་ཡིན་པས་དོན་ཉིད་མེད་པའི་ཕྱིར་ཀུན་ཏུ་རྟོག་པ་ཞེས་བྱ་སྟེ། གང་དག་འདི་ལ་མངོན་པར་ཞེན་པ་ནི་རི་དྭགས་སྨིག་རྒྱུ་བསྙེག་པ་ལྟར། སྡུག་བསྔལ་འབའ་ཞིག་བསྐྱེད་པར་བྱེད་པས་དོན་མེད་པ་
མ
ཡིན་ནོ། །ཆོས་ཀྱི་མཚན་ཉིད་བཤད་ཟིན་ཏོ། །ཆོས་ཉིད་ཀྱི་མཚན་ཉིད་ནི། གཟུང༌བ་དང༌། འཛིན་པ་དང༌། བརྗོད་པར་བྱ་བ་དང༌། རྗོད་པར་བྱེད་པ་ཁྱད་པར་མེད་པ་ནི་དེ་བཞིན་ཉིད་དེ། ཆོས་ཉིད་ཀྱི་མཚན་ཉིད་དོ།
ཞེས་གསུངས་ཏེ་གཟུང་བ་དང་འཛིན་པ་གཉིས་སུ་སྣང་བ་ནི་བདེན་པ་མ་ཡིན་པས། དོན་ལ་གཉིས་སུ་མེད་པ་ནི། ཆོས་ཉིད་ཀྱི་གནས་ལུགས་ཡིན་ལ། དེ་ལ་བརྗོད་པར་བྱ་བ་དང༌། བརྗོད་པར་བྱེད་པ་ཐ་དད་དུ་མེད་པ་ནི་
གཉིས་སུ་མེད་པ་བརྗོད་དུ་མི་བཏུབ་སྟེ། དྲི་མ་མེད་པར་གྲགས་པ་ཅང་མི་སྨྲ་བ་ལ། འཇམ་དཔལ་གྱིས་ཡི་རང་བ་མཛད་པ་བཞིན་ནོ། །འདི་ནི་ཡོངས་སུ་གྲུབ་པའི་གནས་ལུགས་ཏེ། ཀུན་བརྟགས་ནི། གཏན་ནས་མེད་པ་
ཉིད་དང་། མེད་པ་ལ་མེད་པར་རྟོག་ན་ནི་མ་འཁྲུལ་པས་ཡོད་པ་ཡིན་ལ། ཡོད་མེད་གཉིས་ཀ་ཡང་ཀུན་རྫོབ་བདེན་པ་ལ་རྣམ་རིག་ཙམ་ཉིད་དུ་མཉམ་པ་དང༌། དོན་དམ་པར་མ་ཞི་བ་འཁོར་བ་དང༌། ཞི་བ་མྱ་ངན་ལས་

འདས་པ་གཉིས་ཀ་ཡང་རྣམ་པར་མི་རྟོག་པའི་ཡེ་ཤེས་ལ་ཐ་དད་དུ་གཅད་དུ་མེད་པའི་ཕྱིར་ཡོངས་སུ་གྲུབ་པའོ། །དེ་ཡང་། མེད་དང་ཡོད་པ་གང་ཡིན་དང༌། །ཡོད་དང་མེད་པ་མཉམ་ཉིད་དང༌། །མ་ཞི་ཞི་དང་རྣམ་མི་རྟོག
ཡོངས་སུ་གྲུབ་པའི་མཚན་ཉིད་དོ། །ཞེས་མདོ་སྡེ་རྒྱན་ལས་གསུངས་སོ། །འདི་ལ་ཡོངས་གྲུབ་གཉིས་སུ་ཅི་ལྟར་ཤེས་པར་བྱ་ཞེ་ན། འགྱུར་བ་མེད་པ་ནི། ཀུན་བརྟགས་དང༌། གཞན་དབང་གཉིས་ཀྱི་མཚན་ཉིད་ཀྱིས་སྟོང་
པས་སྟོང་པ་ཉིད་ཀྱི་མིང་གིས་བརྗོད་པ་སྟེ། འདི་ནི་གཞན་མ་ཡིན་པས་དེ་བཞིན་ཉིད་དང་རྟོགས་པར་བྱ་བའི་དོན་ཕྱིན་ཅི་མ་ལོག་པ་ཡང་དག་པའི་མཐའ་དང༌། མཚན་ཉིད་གཉིས་འགགས་པས་མཚན་མ་མེད་པ་དང་
འཕགས་པའི་སྤྱོད་ཡུལ་ཡིན་པས་དོན་དམ་པ་དང་། འཕགས་པའི་ཆོས་རྣམས་ཀྱི་རྒྱུ་ཡིན་པས་ཆོས་ཀྱི་དབྱིངས་ཞེས་བྱ་སྟེ་རྣམ་གྲངས་སོ། །དེ་ལྟར་ཡང་དབུས་མཐའ་ལས། །སྟོང་པ་ཉིད་ནི་མདོར་བསྡུས་ན། དེ་བཞིན་ཉིད་
དང་ཡང་དག་མཐའ། །མཚན་མ་མེད་དང་དོན་དམ་དང༌། །ཆོས་ཀྱི་དབྱིངས་ནི་རྣམ་གྲངས་སོ། །གཞན་མིན་ཕྱིན་ཅི་ལོག་མ་ཡིན། །དེ་འགགས་འཕགས་པའི་སྤྱོད་ཡུལ་དང༌། །འཕགས་པའི་ཆོས་ཀྱི་རྒྱུའི་ཕྱིར། །རྣམ་
གྲངས་དོན་ཏེ་གོ་རིམས་བཞིན། ཞེས་གསུངས་སོ། །འདི་ལ་ཕྱིན་ཅི་མ་ལོག་པའི་ཡོངས་གྲུབ་ཀྱང༌། ཡང་དག་པའི་ཤེས་རབ་ཀྱིས་བསྐྱེད་པ་འཕགས་པ་རྣམས་ཀྱི་ཡེ་ཤེས་ཀྱི་ངོ་བོ་སྟེ། རྣམ་གྲངས་ནི་ཕྱིན་ཅི་མ་ལོག་པ་རྣམ་

།པ་བཅུ་གསུངས་ཏེ། ཡིག་གེ་དང་དོན་དང་ཡིད་ལ་བྱེད་པ་དང༌། མི་འཕྲོ་བ་དང་རང་གི་མཚན་ཉིད་དང་སྤྱིའི་མཚན་ཉིད་དང་མ་དག་པ་དག་པ་དང༌། གློ་བུར་བ་དང༌། མི་ལྡང་བ་དང༌།༄༅།
ཁེངས་པ་མེད་པ་ལ་ཕྱིན་ཅི་མ་ལོག་པ་སྟེ། །ཡི་གེའི་དོན་དང་ཡིད་བྱེད་དང༌། །མི་འཕྲོ་བ་དང་མཚན་ཉིད་གཉིས། །མ་དག་དག་དང་གློ་བུར་དང༌། །མི་སྡང་བ་དང་ཁེངས་པ་མེད། །ཞེས་བྱ་བ་ལ་སོགས་པ་རྒྱ་ཆེར་གསུངས་
མ
ཏེ༑ མདོར་བསྡུས་ན། སྔ་མ་ནི་ཆོས་དབྱིངས་དྲི་མ་མེད་པའི་ཆོས་སྐུ་དང༌། ཕྱི་མས་རྒྱུ་མཐུན་པ་རབ་ཏུ་ཟབ་པའི་ཆོས་སྐུའི་རྣམ་དབྱེར་རྟོགས་པར་བྱའོ། །འདི་རྣམས་ཀྱིས་ཆོས་ཉིད་ཀྱི་མཚན་ཉིད་ཕྱིན་ཅི་མ་ལོག་པ་དང་མ་
ལུས་པར་བསྟན་པ་ཡིན་ནོ། །དེ་ལྟར་ཆོས་ཉིད་ལ་ནི་འཁྲུལ་པ་མེད་ལ། འཁྲུལ་པ་རང་ནི་བདེན་པར་མེད་ན་ཅི་ལྟར་འཁྲུལ་ཞེ་ན། ལྔ་པ་འཁྲུལ་བའི་ཚུལ་ནི། མེད་པ་སྣང་བ་དང༌། དཔེ་དང༌། ཡོད་པ་མི་སྣང་བའི་ཚུལ་
གསུམ་གྱིས་གསུངས་ཏེ། དང་པོ་ནི། མེད་པ་སྣང་བ་ནི་འཁྲུལ་པའི་ཕྱིར་ཀུན་ནས་ཉོན་མོངས་པའི་རྒྱུ་ཡིན་ཏེ་ཞེས་པ་མེད་བཞིན་དུ་གཞན་གྱི་དབང་ལ་བརྟེན་པ་ཉོན་མོངས་པ་གསུམ་འབྱུང་བ་ནི་འཁྲུལ་པ་སྟེ། ཅི་ལྟར་
འབྱུང་བ་ཡང་མངོན་པར་བརྗོད་པའི་བག་ཆགས་ཀྱི་ས་བོན་ལ་བརྟེན་ནས་ལུས་དང་ལུས་ཅན་དང་ཟ་བ་པོ་དང༌། དེས་ཉེ་བར་སྤྱད་པར་བྱ་བ་དང༌། ཉེ་བར་སྤྱོད་པ་དང༌། དུས་དང༌། གྲངས་དང༌། ཡུལ་དང༌། ཐ་སྙད་ཀྱི་

རྣམ་རིག་རྣམས་འབྱུང་ལ། ལྟ་བའི་བག་ཆགས་ཀྱི་ས་བོན་ལས་བདག་གཞན་གྱི་བྱེ་བྲག་གི་རྣམ་རིག་འབྱུང་སྟེ། སྲིད་པའི་ཡན་ལག་གི་ས་བོན་ལས་བདེ་འགྲོ་དང་ངན་འགྲོའི་འཆི་འཕོ་བའི་རྣམ་རིག་འབྱུང་བས། རྣམ་
རིག་འདི་རྣམས་ཀྱིས་ཁམས་དང་འགྲོ་བ་དང་སྐྱེ་གནས་ཐམས་ཅད་བསྡུས་པ་གཞན་གྱི་དབང་གི་མཚན་ཉིད་ཀྱི་ཡང་དག་པ་མ་ཡིན་པའི་ཀུན་ཏུ་རྟོག་པའོ། །དེ་ལ་བརྟེན་ནས་དོན་མེད་ཀྱང་རྣམ་པར་རིག་པ་ཙམ་དེ་ཉིད་
དོན་དུ་སྣང་སྟེ་ཀུན་བརྟགས་སུ་གྱུར་ནས། །ཉོན་མོངས་པ་དང་ལས་དང་ཚེའི་ཉོན་མོངས་གསུམ་གྱིས་སྡུག་བསྔལ་བར་བྱེད་པས། འདི་རྣམས་རྣམ་པར་རྟོག་པ་ཙམ་ཉིད་པས་དོན་མེད་པ་ཞེས་བྱའོ། །དཔལ་ཆོས་ཀྱི་གྲགས་
པས་ཀྱང༌། །རྣམ་རྟོག་རྗེས་སུ་འབྲེལ་པ་ལ། །དོན་གསལ་སྣང་བ་ཡོད་མ་ཡིན། །ཞེས་གསུངས་པ་འདི་ལ་དགོངས་པར་རིག་པར་བྱའོ། ཕྱི་དོན་འདོད་པའི་ལྟར་ནི་མི་བྱའོ། །རིགས་པ་དྲུག་བཅུ་པ་ལས་ཀྱང༌། །མ་རིག་
རྐྱེན་གྱིས་འཇིག་རྟེན་ཞེས། །ཅི་ལྟར་རྫོགས་པའི་སངས་རྒྱས་གསུངས། །དེ་ཕྱིར་འཇིག་རྟེན་འདི་དག་ཀྱང༌། །རྣམ་པར་རྟོག་པར་ཅིས་མི་འཐད། །མ་རིག་འགག་པར་གྱུར་ན་ནི། །གང་རྣམས་འགག་པར་འགྱུར་བ་རྣམས
དེ་དག་མི་ཤེས་ཀུན་བརྟགས་པར། །ཅིའི་ཕྱིར་ན་གསལ་མི་འགྱུར། །ཞེས་བྱུང་ངོ༌། དཔེ་གསུངས་པ་ནི། སྒྱུ་མའི་གླང་པོ་ཆེ་ལ་སོགས་པ་སྣང་བ་བཞིན་ནོ། །ཞེས་སྒྱུ་མས་སྤྲུལ་པའི་རྟ་གླང་དང་ནོར་ལ་སོགས་པ་ནི་སྣང་

།ཡང་དེ་ལྟར་ཡོད་པ་མ་ཡིན་པ་ལྟར། ཡང་དག་པ་མ་ཡིན་པའི་ཀུན་རྟོག་པ་ནི་མེད་བཞིན་དུ་ཡང་སྣང་བ་ཡིན་ནོ། །འཕགས་པ་ཀླུ་གྲུབ་ཀྱི་ཉི་ཤུ་པ་ལས་ཀྱང༌། །སྒྱུ་མ་ཅི་ལྟ་ཙི་ལྟ་བར། དེ་༄༅།
བཞིན་སེམས་ཅན་ཡུལ་ལ་སྤྱོད། །འགྲོ་བ་སྒྱུ་མའི་རང་བཞིན་ཡིན། །དེ་ལྟར་དུ་ནི་བརྟེན་ནས་བྱུང༌། །ཞེས་གསུངས་སོ། ཡོད་པ་མི་སྣང་བ་ནི། གཞན་ཡང་ཡོད་པ་ཡང་མི་སྣང་བའི་ཕྱིར་རོ། །ཞེས་ཐེག་པ་གསུམ་ཀྱིས་
རྟོགས་པར་བྱ་བ་བདག་མེད་པ་གཉིས་ཡོད་པ་མི་སྣང་བའི་ཕྱིར་ཡང་འཁྲུལ་བ་ཡིན་ནོ། །མདོ་སྡེ་རྒྱན་ལས་ཀྱང། །གང་ཞིག་ཡོད་པ་མ་མཐོང་མེད་མཐོང་བ། །འདི་འདྲའི་མུན་ནག་རྣམ་པ་འདི་གང་ཞིག །ཞེས་གསུངས་སྟེ།
ཡོངས་སུ་འགྲུབ་པ་གཉིས་ཡོད་ཀྱང་མ་མཐོང་བས་འཁྲུལ་པའོ། །རིགས་པ་དྲུག་བཅུ་པ་ལས་ཀྱང༌། །མྱ་ངན་འདས་པ་བདེན་གཅིག་པུར། །སངས་རྒྱས་རྣམས་ཀྱིས་གང་བསྟན་པ། །དེ་ཚེ་ལྷག་མ་ལོག་པ་ཞེས། །མཁས་པ་
སུ་ཞིག་རྟོགས་མི་བྱེད། །ཞེས་བདེན་པ་དེ་མ་རྟོགས་པས་འཁྲུལ་པའོ། །འཇིག་རྟེན་ན་ཡང་ཐོ་ཡོར་ལ་མིར་འཁྲུལ་པ་ཞེས་བྱ་བ་རྟོགས་པ་བཞིན་ནོ། །དེ་ལྟར་འཁྲུལ་པའི་རྒྱུ་མཚན་ཤེས་ནས། དྲུག་པ། གཅིག་མེད་
ན་གཉིས་སུ་མི་འཐད་པ་ནི། མེད་པ་སྣང་བ་དག་ལ་གང་ཡང་རུང་བ་ཞིག་མེད་ན་ནི། འཁྲུལ་བ་དང་། མ་འཁྲུལ་བ་དང༌། ཀུན་ནས་ཉོན་མོངས་པ་དང༌། རྣམ་པར་བྱང་བ་མི་འཐད་དོ། །ཞེས་མེད་པ་དང་སྣང་བའི་རྒྱུ་མཚན་

གྱིས་སྣང་བ་ལ་བདེན་པ་དང༌། བྱེད་པ་པོ་དང༌། བདག་ལ་སོགས་པ་ཡོད་པ་ཉིད་དུ་རྟོག་པ་དང༌། སྣང་བ་དེ་ཡང་གྲུབ་བཞིན་དུ་མེད་པར་་རྟོགས་པ་ལ་འཁྲུལ་བ་ཞེས་བྱ་སྟེ། མེད་པ་ཁོ་ན་ནི་མེད་པ་ཉིད་ལ་འཁྲུལ་པ་མི་
སྲིད་པའི་ཕྱིར་དང༌། ཡང་གལ་ཏེ་བདེན་པ་ཅུང་ཟད་ཡོད་ན་ནི་ཡོད་པ་འཁྲུལ་བ་མེད་པའི་ཕྱིར་རོ། །གཞན་ཡང་འཁྲུལ་པའི་ཤེས་པ་མེད་ན་ནི། མ་འཁྲུལ་བའི་ཤེས་པ་ཡང་ཡོད་པར་མི་རིགས་ཏེ། དེ་ལ་ལྟོས་པའི་ཕྱིར་རོ
དེ་གཉིས་ཀ་མེད་ན་ནི་འཁྲུལ་བའི་འཁོར་བར་ཀུན་ནས་ཉོན་མོངས་པ་དང་། དེ་རྣམ་པར་བྱང་བའི་མྱ་ངན་ལས་འདས་པ་ཡང་འཐད་པར་མི་འགྱུར་ཏེ། དེ་ཡང་མི་འཐད་པ་འདོད་པ་ཡིན་ནོ་ཞེ་ན། ཐམས་ཅད་ཀྱང་དོན་མེད་
པ་ཉིད་པས་འཁོར་འདས་ཀྱི་རྣམ་པར་བཞག་པས་ཅི་ཞིག་བྱ་སྟེ། ཡང་ན་ནི་གཏན་དུ་འཁོར་བ་ཉིད་དམ། ཡང་ན་ནི་འབད་བ་མེད་པར་གྲོལ་བར་རིགས་ན། དེ་ཡང་མངོན་སུམ་དང་འགལ་ལོ །དེ་ལྟར་མེད་པ་དང་སྣང་བ་
དག་ལས་འཁྲུལ་པའི་རྒྱུ་མཚན་རྟོགས་པས་རྟེན་ཅིང་འབྲེལ་བར་འབྱུང་བ་ཡང་མཐོང༌། སྣང་བ་ཡང་བདེན་བས་སྟོང་པ་སྒྱུ་མ་ལྟ་བུར་རྟོགས་པས་སྐྱེ་འགག་དང་བྲལ་བས་མངོན་སུམ་དུ་རྟོགས་པའི་ཡང་དག་པའི་ཤེས་པ་
ལ་བརྟེན་ནས་རྣལ་འབྱོར་མངོན་སུམ་འབྱུང་བས་རྣམ་པར་གྲོལ་བ་འབྱུང་ངོ༌། །དོན་འདི་ནི། །མེད་པས་རྣམ་པར་མི་གྲོལ་ཏེ། །ཡོད་པས་སྲིད་པ་འདི་ལ་མིན། །དངོས་དང་དངོས་མེད་ཡོངས་ཤེས་པས། །བདག་ཉིད་ཆེན་

༄༅། །པོ་རྣམ་པར་གྲོལ། །ཞེས་འཕགས་པ་ཀླུ་གྲུབ་ཀྱིས་གསུངས་པ་དང་མཐུན་བ་ཡིན་ནོ། །བདུན་པ་གཅིག་དང་ཐ་དད་དུ་ཁས་མི་བླང་བ་ཡང༌། དེ་ལྟར་ཡིན་ན་ཆོས་དང་ཆོས་ཉིད་དག་
གཅིག་པ་ཉིད་དུ་ཁས་བླང་བར་བྱའམ། འོན་ཏེ་ཐ་དད་པ་ཉིད་དུ་བྱ་ཞེ་ན་གཉིས་པོ་དག་ནི་གཅིག་མ་ཡིན་ཞིང་སོ་སོ་བ་ཉིད་མ་ཡིན་ཏེ། ཡོད་པ་དང་མེད་པ་དག་ཁྱད་པར་ཡོད་པ་དང༌། ཁྱད་པར་མེད་པའི་ཕྱིར་རོ། ཞེས་
གསུངས་ཏེ་ཆོས་དང་ཆོས་ཉིད་དག་གཅིག་ཏུ་ཁས་བླངས་ན་མི་རུང་སྟེ། ཆོས་ཉིད་ནི་ཡོངས་སུ་གྲུབ་པ་གཏན་དུ་ཡོད་པ་ཡིན་ལ། ཆོས་ནི་སྨིག་རྒྱུ་ལྟར་གཏན་ནས་བདེན་པ་ཡོད་པ་མ་ཡིན་ན། ཅི་ལྟར་གཅིག་ཏུ་ཁས་བླང་
བར་བྱ། གཞན་ཡང་ཆོས་ཅན་མཐོང་བ་ཙམ་གྱིས་ཆོས་ཉིད་མཐོང་བར་འགྱུར་ལ་འབད་པ་ཡང་དོན་མེད་པར་འགྱུར་བས། དེ་ལྟར་ཁྱད་པར་ཡོད་པ་གཅིག་ཏུ་ཁས་མི་བླང་ངོ༌། །ཅི་ལྟར་ཐ་དད་དུ་ཁས་བླང་དུ་མི་རུང་ཞེ་ན།
ཀུན་བརྟགས་དང་གཞན་དབང་རྣམས་པར་རིག་པ་ཙམ་དེ་ཉིད་རྣམ་རིག་གི་མཚན་མ་མེད་པར་སྣང་བ་ནི་ཆོས་ཉིད་མངོན་སུམ་དུ་སྣང་བ་ཡིན་ཞིང༌། ཆོས་ཉིད་ནི་ཆོས་མེད་པ་ཙམ་གྱིས་རབ་ཏུ་ཕྱེ་བ་ཡིན་བའི་ཕྱིར་རོ།
དཔེར་ན་ཐག་པ་ལ་སྦྲུལ་དུ་སྣང་ཡང་ཐག་པ་ཉིད་དུ་གནས་པ་ལ་སྦྲུལ་ཡོད་མེད་དུ་ཐ་དད་པ་མ་ཡིན་པ་བཞིན། སྣང་བ་དང་སྟོང་པ་དབྱེར་མེད་པར་གནས་པ་ལ་ཆོས་དང་ཆོས་ཉིད་ཐ་དད་དུ་མ་གྲུབ་པས་གཉིས་སུ་རིགས་

པ་མ་ཡིན་ནོ། །འོ་ན་ཅི་ལྟར་ཞེ་ན། དེ་ཉིད་དང་གཞན་ལས་རྣལ་པར་གྲོལ་བ་སྟེ། མདོ་སྡེ་རྒྱན་ལས། །སེམས་ནི་གཉིས་སུ་སྣང་བ་སྟེ། །དད་ལ་སོགས་པ་སྣང་བ་དང༌། །ཆགས་ལ་སོགས་པའང་སྣང་བར་འདོད། ཉོན་
མོངས་དགེ་ཆོས་ཡོད་མ་ཡིན། །ཞེས་གསུངས་སོ། འདི་ལྟར་ཆོས་དང་ཆོས་ཉིད་ལ་ངོ་བོ་ཉིད་གསུམ་དུ་བསྟན་ཅིང་གཅིག་པ་དང་ཐ་དད་དུ་མི་རུང་བ་མཐོང་བས་ཤེས་བྱ་ཐམས་ཅད་ཀྱི་མཚན་ཉིད་ཕྱིན་ཅི་མ་ལོག་པ་རྟོགས་
པར་འགྱུར་བས། དོན་འདི་སུམ་ཅུ་པ་ལས་ཀྱང༌། །རྣམ་པར་རྟོག་པ་གང་གང་གིས། །དངོས་པོ་གང་གང་རྣམ་བརྟགས་པ། །དེ་ནི་ཀུན་ཏུ་བརྟག་པ་ཡི། །ངོ་བོ་ཉིད་དེ་དེ་མེད་དོ། །ཞེས་ཀུན་བརྟགས་གཏན་མེད་པ་སྣང་བ་
དང་། །གཞན་གྱི་དབང་གི་ངོ་བོ་ཉིད། །རྣམ་རྟོག་ཡིན་ཏེ་རྐྱེན་ལས་བྱུང༌། །ཞེས་ཡུལ་དབང་ཤེས་པའི་ནུས་པས། གཟུང་འཛིན་གྱི་རྣམ་རིག་ལྟ་བུ་བྱུང་བའོ། །གྲུབ་ནི་དེ་ལ་སྔ་མ་པོ། །རྟག་ཏུ་མེད་པར་གྱུར་པ་གང༌། དེ་ཕྱིར་
དེ་ནི་གཞན་དབང་ལས། །གཞན་མིན་གཞན་མ་མིན་པའང་མིན། །མི་རྟག་ལ་སོགས་བཞིན་དུ་བརྗོད། །དེ་མ་མཐོང་བས་དེ་མི་མཐོང༌། །ཞེས་ཡོངས་སུ་གྲུབ་པ་ནི་སྔ་མ་གཉིས་ཀྱི་མཚན་མ་མེད་པ་ལ་བརྗོད་པས། སྣང་
ཡང་ཡོད་པ་མ་ཡིན་པའི་རྣམ་པར་རིག་པ་ལས་གཞན་དབང་ཞེས་བྱ་སྟེ། དེའི་མཚན་མ་བྲལ་ན་ཡོངས་གྲུབ་དེ་ཡིན་ལ། རྣམ་རིག་འཁྲུལ་པས་མེད་བཞིན་བདེན་པར་རྟོག་པའི་ཀུན་བརྟགས་བྱུང་བས། རྣམ་རིག་དང་

༄༅། །གཞན་དབང་གཉིས་གཅིག་དང་ཐ་དད་དུ་ཁས་མི་བླང་ངོ༌། །དེས་ན་ཀུན་བརྟགས་བདེན་པ་མེད་པ་དང༌། །གཞན་རྣམས་དབང་རིག་ཙམ་ཡོད་ཀྱང༌། གཟུང་འཛིན་གཉིས་མེད་པར་
མཐོང་བས། །ཡོངས་གྲུབ་མཐོང་བར་འགྱུར་བ་ཡིན་ནོ། །རྒྱས་པར་འོག་ནས་ཀྱང་སྟོན་ཏོ། །འཕགས་པ་ཀླུ་གྲུབ་ཀྱིས་ཀྱང༌། ཀུན་བརྟགས་དང་ནི་གཞན་དབང་དང༌། །ཡོངས་སུ་གྲུབ་པ་འདི་ཉིད་ནི། །སྟོང་ཉིད་གཅིག་པུ་
ཁོ་ན་ཡི། །ངོ་བོ་སེམས་ལ་བཏགས་པ་ཡིན། །ཞེས་བྱང་ཆུབ་སེམས་འགྲེལ་ལས་གསུངས་སོ། །ཤིན་ཏུ་རྒྱས་པར་ནི་ཐེག་བསྡུས་ལས་་གསུངས་སོ། །བསྟན་བཅོས་མདོར་བསྟན་པའོ། །རྒྱས་པར་བཤད་པ་ལ་གཉིས་ཏེ།
ཆོས་ལ་འཇུག་པ་དང༌། ཆོས་ཉིད་ལ་འཇུག་པ་བཤད་པའོ། །དང་པོ་ལ་ཡང་མདོར་བསྟན་པ་དང༌། རྒྱས་བཤད་གཉིས་ལས དང་པོ་ནི། རྣམ་པ་དྲུག་གིས་ཆོས་ལ་འཇུག་པ་བླ་ན་མེད་པ་ཡིན་ཏེ། ཞེས་པ་སྟོན་པ་འདི་དྲུག་
སྟེ༑ མཚན་ཉིད་དང༌། གྲུབ་པ་དང༌། གཅིག་ཉིད་མ་ཡིན་ཞིང༌། སོ་སོ་བ་ཉིད་མ་ཡིན་པ་དང༌། གནས་ཐུན་མོང་དང་་ཐུན་མོང་མ་ཡིན་པ་དང༌། གཟུང་བ་དང་འཛིན་པ་སྣང་བ་མེད་པ་ལ་འཇུག་པས་སོ། །ཞེས་གསུངས་པ་
དྲུག་པོ་འདིས་ཆོས་ལ་ལེགས་པར་འཇུག་པ་སྟེ། སྤང་བྱའི་ཚུལ་རྟོགས་པར་བྱེད་པ་ཐམས་ཅད་འདིར་འདུས་པའི་ཕྱིར་བསྟན་ཏོ། །རྒྱས་པར་བཤད་པ་ལ། དང་པོ་གསུམ་མདོར་བསྟན་དང་མཚུངས་པ་དང༌། གནས་དང༌།

གཟུང་བ་དང༌། འཛིན་པ་སྣང་བ་མེད་པ་ལ་འཇུག་པ་བཤད་པ་ལས། དང་པོ་ནི། དེ་ལ་མཚན་ཉིད་དང༌། གྲུབ་པ་དང༌། གཅིག་ཉིད་མ་ཡིན་ཞིང་སོ་སོ་བ་མ་ཡིན་པ་ནི་མདོ་ཅི་ལྟ་བ་བཞིན་ནོ། །ཞེས་པ་ནི་སྔར་མདོར་
བསྟན་དུ་བསྟན་པ་ཁོ་ན་བཞིན་ཏེ། གཉིས་དང་ཅི་ལྟར་མངོན་པར་བརྗོད་བ་ནི། ཡང་དག་པ་མ་ཡིན་པའི་ཀུན་རྟོག་པ་ནི་ཆོས་ཀྱི་མཚན་ཉིད་དོ། །ཞེས་ཀུན་བརྟགས་དང༌། གཞན་དབང་གི་མཚན་ཉིད་བསྡུས་པ་དེ་ཉིད་
ཡིན་ནོ། །གྲུབ་པ་ནི་མེད་པ་དག་ལས་གང་ཡང་རུང་བ་ཞིག་མེད་ན་ནི་འཁྲུལ་པ་དང་མ་འཁྲུལ་བ་དང༌། ཀུན་ནས་ཉོན་མོངས་པ་དང༌། རྣམ་པར་བྱང་བ་མི་འཐད་པའི་ཉེས་པར་འགྱུར་བས་གནས་སྐབས་སུ་དེ་གཉིས་ཀ་
ཁས་བླང་པ་འབྲས་བུ་དང་བཅས་པ་འགྲུབ་བོ། །གཅིག་དང་ཐ་དད་དུ་ཁས་མི་བླང་བ་ནི་ཡོད་པ་དང་མེད་པ་དག་ཁྱད་པར་ཡོད་པ་དང༌། ཁྱད་པར་མེད་པའི་ཕྱིར་རོ། །ཞེས་ཆོས་དང་ཆོས་ཉིད་ཐ་དད་ཡོད་མེད་སྔར་མདོར་
བསྟན་དུ་བཤད་ཟིན་པ་དེ་ཁོ་ནའོ།། །།ཆོས་ཀྱི་གནས་ལ་ཡང་མདོར་བསྟན་པ་དང༌། རྒྱས་བཤད་གཉིས་ལས་དང་པོ་ནི། གང་ཞིག་གང་དུ་འཁོར་བ་དེ་ན་གནས་ཏེ། འཇིག་རྟེན་གྱི་ཁམས་དང་། སེམས་ཅན་གྱི་ཁམས་སོ
ཞེས་པ་ནི། །གང་ཞིག་འཁོར་བ་རྟེན་པའི་སེམས་ཅན་དག །གང་དུ་འཁོར་བ་འཇིག་རྟེན་གྱི་ཁམས་ཏེ། །གཉིས་ག་ཡང་ཀུན་གཞིའི་རྣམ་པར་ཤེས་པ་ལ་ཁམས་ཞེས་བསྟན་ཏེ། ས་བོན་ཐམས་ཅད་པའི་དོན་གྱིས་རྟེན་དང༌།

།རྟེན་པའི་ཁམས་གཉིས་ཏེ། རྡོ་རྗེ་རྩེ་མོ་ལས། ས་བོན་ཀུན་ལྡང་ཀུན་གཞི་ནི། །ཕྱི་དང་ནང་གི་བདག་ཉིད་འདོད། །ཅེས་གསུངས་པ་ཡིན་ནོ། རྒྱས་བཤད་ལ་ཐུན་མོང་དང༌། ཐུན་མོང་མ་
ཡིན་པ་གཉིས་ལས། དང་པོ་ནི། དེ་ལ་འཇིག་རྟེན་གྱི་ཁམས་ནི་ཐུན་མོང་པ་ལྟ་བུའི་རྣམ་པར་རིག་པ་སྟེ་ཞེས་པ་ནི། གང་ཡང་བདེན་པའི་ཕྱི་རོལ་གྱི་དོན་མུ་སྟེགས་བྱེད་ཁ་ཅིག་དང༌། བྱེ་བྲག་ཏུ་སྨྲ་བ་འདོད་པ་ལྟ་བུ་ཕྱི་
རོལ་ན་མེད་ཀྱང༌། རྒྱུད་སོ་སོར་སེམས་ཅན་ཐམས་ཅད་ལ་དེར་སྣང་པའི་རྣམ་པར་ཤེས་པ་སྐྱེ་བའི་ཕྱིར། ཐུན་མོང་བ་ལྟ་བུའི་རྣམ་རིག་ཅེས་བྱའོ། །དེ་ཡང་དབྱིབས་དང་ཁ་དོག་ལ་སོགས་པ་ཁ་ཅིག་ཐུན་མོང་བ་ལྟར་སྣང་
8I
གི་ཐམས་ཅད་ཐུན་མོང་ནི་མ་ཡིན་ཏེ། དངོས་པོ་ཤིང་ལྟ་བུ་གཅིག་ལ་ཡང༌། ཁ་ཅིག་གི་ནི་བཟང་བ་དང༌། ཁ་ཅིག་ལ་ཡིད་དུ་མི་འོང་བ་དང༌། ཐ་དད་དུ་སྣང་སྟེ། དེ་བཞིན་ཆུ་ལ་རྣག་ཁྲག་དང། རོ་ཉེ་དང་ཆུ་དང་བདུད་རྩི་
དང་། ཡི་དྭགས་དང་། དམྱལ་བ་དང་། མི་དང་། ལྷ་རྣམས་ཐ་དད་དུ་མཐོང་བ་འཇུག་པའི་ཕྱིར་རོ། །གཞན་ཡང་འཇིག་རྟེན་གྱི་ཁམས་ཕྱི་ན་དོན་བདེན་པ་ཡོད་ན། ཤེས་པ་དང་། བདག་གཅིག་པ་དང༌། དེ་ལས་བྱུང་བའི་
འབྲེལ་བ་གཉིས་ཀ་མི་རུང་བས་ཤེས་པ་ལ་སྣང་བར་མི་འགྱུར་ཏེ། དེར་སྣང་བ་ལ་ནི་དེའི་བདག་ཉིད་དམ། དེ་ལས་བྱུང་བ་ཡིན་པས་ཁྱབ་ལ། མ་འབྲེལ་ན་མི་སྣང་བས་ཀྱང་ཁྱབ་སྟེ། རྨི་ལམ་དང་མ་མཐོང་བའི་དངོས་པོ་

བཞིན་ནོ། །གཉིས་པ་སེམས་ཅན་གྱི་ཁམས་བཤད་པ་ནི། སེམས་ཅན་གྱི་ཁམས་ཀྱང་ཐུན་མོང་དང་ཐུན་མོང་མ་ཡིན་པའོ་ཞེས་མདོར་བརྗོད་ནས། དེ་ཡང་རྒྱས་པར། དེ་ལ་སྐྱེ་བ་དང༌ཐ་སྙད་དང༌། ཕན་པ་དང༌། གནོད་
པ་དང༌། ཡོན་ཏན་དང༌། སྐྱོན་ནི་ཕན་ཚུན་བདག་པོ་ཉིད་ཀྱིས་ན་ཕན་ཚུན་རྒྱུ་ཡིན་པའི་ཕྱིར་ཐུན་མོང་པའོ། །ཞེས་པ་ནི སྐྱེ་བ་ནི་མངལ་ནས་སྐྱེ་བ་དང༌། བདག་རྐྱེན་ལས་སྐྱེ་བ་དག་ཕན་ཚུན་ཐུན་མོང་གི་རྒྱུ་ཡིན་པ་དང༌
ལྟ་བ་ལ་སོགས་པའི་ཐ་སྙད་དང༌། ཕན་པར་བྱེད་པ་དང༌། གནོད་པ་དང༌། ཚུལ་ཁྲིམས་ལ་སོགས་པའི་ཡོན་ཏན་དང༌། མི་དགེ་བའི་སྐྱོན་བསྐྱེད་པ་ནི། ཐུན་མོང་བ་ལྟ་བུ་ཞེས་བྱ་སྟེ། ཕན་ཚུན་རྒྱུ་ཡིན་པའི་ཕྱིར། ཞེས་བྱ་བ་
ནི་གྲུབ་བཞིན་དུ་བདག་པོ་སྨོས་པ་ནི་དམིགས་པའི་རྒྱུ་བསལ་་བའི་དོན་དུའོ། །དམིགས་པའི་རྒྱུ་མ་བསལ་ན་སྔ་མ་འཇིག་རྟེན་གྱི་ཁམས་ལ་ཁྱབ་ཆེས་པས་སོ། །ཐུན་མོང་མ་ཡིན་བ་བཤད་པ་ནི། གནས་དང་རྣམ་པར་
རིག་པ་དང་ལས་དང་བདེ་སྡུག་དང༌། འཆི་འཕོ་བ་དང༌། སྐྱེ་བ་དང༌། བཅིངས་པ་དང་གྲོལ་བ་ནི་ཐུན་མོང་མ་ཡིན་པའོ། །ཞེས་གསུངས་པ། གནས་ནི་ཀུན་གཞིའི་རྣམ་པར་ཤེས་པ་སྟེ། དེར་སྣང་བའི་རྣམ་པར་རིག་
པའི་བག་ཆགས་རྣམས་ནི་དེ་ལ་གནས་པའི་ཕྱིར་རོ། །དེ་ནི་དཔེར་ན་རྒྱ་མཚོ་ནི་ཆུའི་གནས་ཡིན་ནོ་ཞེས་ཆར་ཆུ་དང་ཆུ་བོ་ཐམས་ཅད་བསགས་པ་དང་དེ་ལས་ཆར་ཆུ་འབྱུང་བ་བཞིན་ནོ། །རྣམ་པར་རིག་

༄༄༅། །པ་ནི་འཇུག་པའི་རྣམ་པར་ཤེས་པ་དྲུག་པོ་སྟེ། ཡུལ་ལ་རྣམ་པར་རིག་པའི་ཕྱིར་རོ། །ལས་ནི་དགེ་བ་དང་མི་དགེ་བ་དང༌། ལུང་དུ་མ་བསྟན་པའི་ལས་གསུམ་རྣམས་སོ། །དེ་བཞིན་དུ་སོ་སོ་
བདེ་བ་དང༌། སྡུག་བསྔལ་ཉམས་སུ་མྱོང་བ་དང༌། འཆི་འཕོ་བ་དང༌། སྲིད་པ་གསུམ་དུ་སྐྱེ་བ་དང༌། ཉོན་མོངས་པས་རྒྱུད་བཅིངས་པ་དང༌། དེ་ལས་གྲོལ་བ་རྣམས་ཐུན་མོང་མ་ཡིན་པའོ། །གནས་ལ་སོགས་པ་འདི་རྣམས་
ནི་ལུས་ཅན་མ་ཡིན་པའི་ཕྱིར་དང༌། སོ་སོ་རང་རིག་པར་བྱ་བ་ཡིན་པའི་ཕྱིར་ན་རྒྱུད་ཕན་ཚུན་སོ་སོར་སྣང་བའི་རྣམ་པར་རིག་པ་རྐྱེ་བའི་རྒྱུ་མ་ཡིན་པས། སེམས་ཅན་གྱི་ཁམས་ཐུན་མོང་མ་ཡིན་པ་ཞེས་བརྗོད་དོ། ལུས་
ངག་གི་རྣམ་པར་རིག་པ་དག་ཀྱང།ཕན་ཚུན་དེར་སྣང་བའི་རྣམ་པར་རིག་པ་སྐྱེ་བའི་རྒྱུ་ཡིན་ཡང༌། འདིར་ཐ་སྙད་ཀྱིས་མ་བསྡུས་པ་ཅིའི་ཕྱིར་ཞེ་ན། བཤད་པ་ལུས་ངག་གི་རྣམ་པར་རིག་ལ་ཐ་སྙད་ཀྱིས་ནི་བསྡུས་མོད་་ཀྱི།
དེ་ལས་ཀྱི་རྣམ་པར་རིག་པ་མ་ཡིན་ནོ། །འདིར་ནི་དགེ་བ་དང་མི་དགེ་བ་ཉིད་གང་གིས་ལས་ཉིད་དུ་རྟོགས་པར་འགྱུར་བ་དེའི་དབང་དུ་བྱས་ཏེ་བསྟན་པ་ཡིན་ནོ། །དགེ་མི་དགེར་བསྟན་པའི་རྣམ་རིག་དེ་ཡང༌། དེར་སྣང་
བའི་རྣམ་རིག་སྐྱེ་བའི་རྒྱུ་མ་ཡིན་པས་ལུས་ངག་གི་ལས་ཀྱི་རྣམ་རིག་ཀྱང་ཐུན་མོང་མ་ཡིན་པ་ཉིད་དོ། །སྣང་བ་མེད་པ་ལ་འཇུག་པའི་ཚུལ་གཉིས་ཀྱི། གཟུང་བ་སྣང་བ་མེད་པ་ལ་འཇུག་པ་ནི། ཕྱི་རོལ་གྱི་གཟུང་བ་ཐུན་

མོང་བར་སྣང་བ། འཇིག་རྟེན་པའི་རྣམ་རིག་པ་ལ་རྣམ་པར་ཤེས་པ་ལས་ཕྱི་རོལ་གྱི་དོན་མེད་དེ། ཐུན་མོང་བ་ཡིན་པའི་ཕྱིར་རོ། །ཞེས་བྱ་བ་ཕྱི་རོལ་གྱི་གཟུང་བ་དྲུག་ཡོད་ཀྱང༌། འདིར་སྣོད་ཀྱི་རྣམ་རིག་བཤད་པས
གཞན་ཤུགས་ལ་གོ་བས། འཇིག་རྟེན་གྱི་ཁམས་ལྟ་བུ་སྣོད་ཀྱི་རྣམ་པར་རིག་པར་སྣང་བ་དེ། །འཛིན་པའི་རྣམ་པར་རིག་པ་ཉིད། རྒྱུད་སོ་སོ་ལ་སྐྱེ་བ་དེའི་ཕྱིར། རྣམ་རིག་དེ་ཉིད་ལས་གཞན་པའི་ཕྱི་དོན་གཞན་མེད་ལ།
རྣམ་པར་རིག་པ་དེ་ཡང་། གཞན་གྱི་ཡུལ་དུ་གྱུར་པ་མ་ཡིན་ནོ། །དེ་ཅིའི་ཕྱིར་ཞེ་ན། རྣམ་རིག་སོ་སོ་ལ་སྐྱེ་བ་ཉིད་ཐུན་མོང་མ་ཡིན་ཏེ། རྨི་ལམ་གྱི་ཡུལ་སྣང་བཞིན་ནོ། །འོ་ན་ཅིའི་ཕྱིར་ཐུན་མོང་བ་ལྟ་བུ་ཞེས་བྱ་ཞེ་ན། སྐྱེས་
བུ་གཉིས་གཉིད་ཀྱིས་ལོག་པའི་རྨི་ལམ་ན་མཐུན་པར་གསེར་བུམ་རྨིས་ནས། སད་པའི་ཚེ་ཡང་དབྱིབས་དང་ཁ་དོག་མཐུན་པ་དང༌། ང་བདག་ཏུ་བྱས་པ་མཐུན་པ་ལྟ་བུ་ནི་ཐུན་མོང་བ་ལྟ་བུ་ཞེས་བྱ་ཏེ། ཡུལ་ཕྱི་དོན་མཐུན་
པ་བདེན་པ་མེད་དོ། །ཕྱི་དོན་ཡོད་སྙམ་པ་དང༌། ཕག་ན་དོན་ཡོད་སྙམ་པ་ལ་སོགས་པ་ཐམས་ཅད་ཀྱང་འཁྲུལ་པའི་བག་ཆགས་བརྒྱུད་གནས་པ་ལས་བྱུང་སྟེ་དོན་ནི་མེད་དོ། །འཕགས་པ་ལྷས་ཀྱང༌། ཆ་ཤས་ཅན་ཞེས་
བྱར་མེད་ཅིང། །ཕྱི་རོལ་དོན་དུ་གྲུབ་པ་མེད། །སོ་སོར་སྣང་བ་དམིགས་སུ་མེད། །ཉམས་སུ་མྱོང་བ་རྨི་ལམ་འདྲ། །ཞེས་ཐག་པ་ལ་སྦྲུལ་མེད་པ་དང༌། ཐག་པ་ཉིད་ཀྱང་སྤུ་དུ་མ་རྡུལ་ཕྲན་རྣམ་པར་ཕྱེ་་ན་མི་བདེན་ཅིང༌།

།སྣང་བ་ཙམ་ལས་གཞན་པའི་དོན་མི་འགྲུབ་པས། ཉམས་སུ་མྱོང་བ་ཐམས་ཅད་རྨི་ལམ་འདྲ་བར་བཤད་དོ། །ཕྱོགས་ཀྱི་གླང་པོས་ཀྱང༌། །དབང་པོ་རྣམ་པར་རིག་པའི་རྒྱུ། ཕྱི་རོལ་རྡུལ་
དག་ཡིན་མོད་ཀྱི། །དེར་མི་སྣང་ཕྱིར་དེའི་ཡུལ་ནི། །རྡུལ་ཕྲན་མ་ཡིན་དབང་པོ་བཞིན། །ཡུལ་ཞེས་བྱ་བ་ནི་ཤེས་པ་གང་གིས་རང་གི་ངོ་བོ་ཉེ་བར་འཛིན་པ་ཡིན་ཏེ། དེའི་རྣམ་པར་སྐྱེ་བ་ཡིན་པའི་ཕྱིར་རོ། རྡུལ་ཕྲ་མོ་དག་
དེའི་རྒྱུ་ཡིན་པར་འདོད་དུ་ཟིན་ཀྱང། དེ་ལྟ་མ་ཡིན་ཏེ། དབང་པོ་བཞིན་ནོ། །དེ་ལྟར་ན་རེ་ཤིག་རྡུལ་ཕྲ་མོ་དག་དམིགས་པ་མ་ཡིན་ནོ། །འདུས་པ་ནི་དེར་སྣང་བ་དག་ཡིན་དུ་ཟིན་ཀྱང་། གང་ལྟར་སྣང་དེ་དེ་ལྟར་ཡིན། དོན་
གང་ཞིག་རང་སྣང་བའི་རྣམ་པར་རིག་པ་བསྐྱེད་པ་དེ་ནི། དམིགས་པ་ཡིན་པར་རིགས་ཏེ། འདི་ལྟར་དེ་ནི་སྐྱེ་བའི་རྐྱེན་ཉིད་འཛིན་པ་ཡིན་ཏེ་བཤད་པས་སོ། འདུས་པ་ནི་དེ་ལྟར་ཡང་མ་ཡིན་ཏེ། རྫས་སུ་མེད་
ཕྱིར་ཟླ་གཉིས་བཞིན། དབང་པོ་མ་ཚང་བའི་ཕྱིར་ཟླ་བ་གཉིས་མཐོང་བ་ནི་དེར་སྣང་བ་ཡིན་དུ་ཟིན་ཀྱང་དེའི་ཡུལ་མ་ཡིན་ནོ། །དེ་བཞིན་དུ་རྫས་སུ་ཡོད་པ་མ་ཡིན་པ་ཉིད་ཀྱིས་རྒྱུ་མ་ཡིན་པའི་ཕྱིར་འདུས་པར་དམིགས་པ་
མ་ཡིན་ནོ། །དེ་ལྟར་ཕྱིར་རོལ་གཉིས་ཀ་ཡང༌། །བློའི་ཡུལ་དུ་མི་རུང་ངོ༌། །ཞེས་གསུངས་ཏེ། འདི་ནི་རིགས་པ་ཐམས་ཅད་བསྟན་ཏོ། །འདི་ལྟར་རྟོགས་ན་བཟུང་བ་མེད་པའི་དོན་དུ་མེད་པ་ལ་འཇུག་པ་ཡིན་ནོ། ཐུན་མོང་

བའི་གཟུང་བ་མེད་ནའང་ཐུན་མོང་མ་ཡིན་པའི་དོན་གཟུང་བ་བདེན་པ་ཡོད་དམ། ཞེ་ན་གསུངས་པ། ཐུན་མོང་མ་ཡིན་པའི་གཟུང་བའམ་རྣམ་པར་རིག་པའི་དོན་གང་ཡིན་པ། གཞན་གྱི་སེམས་དང་སེམས་ལས་བྱུང་བ།
མཉམ་པར་མ་བཞག་པ་དང༌། མཉམ་པར་བཞག་པའི་འཛིན་པའི་རྣམ་པར་རིག་པ་གཉིས་ག་ཡང་ཕན་ཚུན་ཡུལ་དུ་གྱུར་པ་མ་ཡིན་ཏེ། ཞེས་ཐུན་མོང་མ་ཡིན་པའི་རྣམ་རིག་ཐ་དད་གཉིས། གཅིག་གི་ཡུལ་དུ་གཅིག་འགྱུར་
རོ༑ །སྙམ་པ་ཡི་འཁྲུལ་པ་སེལ་བའི་དོན་དུ་བསྟན་ཏེ། དེ་ཅིའི་ཕྱིར་ཞེ་ན། མཉམ་པར་མ་བཞག་པ་ལ་ནི་རང་གི་རྣམ་པར་རྟོག་པ་སྣང་བའི་ཕྱིར་དང༌། མཉམ་པར་བཞག་པ་ལ་ཡང༌། ཏིང་ངེ་འཛིན་གྱི་སྤྱོད་ཡུལ་དེའི་
གཟུགས་བརྙན་སྣང་བའི་ཕྱིར། དེ་ཡི་ཡུལ་གཞན་གྱི་སེམས་ལ་སོགས་པ་མ་ཡིན་ནོ། །ཞེས་གསུངས་ཏེ། མཉམ་པར་མ་བཞག་་པ་ལ་རང་གི་རྣམ་པར་རྟོག་པ་ལ་སྣང་བའི་གཟུང་བ་རང་གི་རྣམ་པར་རིག་པ་ཉིད་ཡུལ་དུ་
འགྱུར་པ་དེའི་ཕྱིར། གཞན་གྱི་སེམས་ལ་སོགས་པ་དེའི་ཡུལ་མ་ཡིན་ནོ། །འཇིག་རྟེན་པའི་མཉམ་པར་བཞག་པའི་རྣམ་པར་རིག་པ་ལ་ཡང༌། ཏིང་ངེ་འཛིན་གྱི་སྤྱོད་ཡུལ་དེའི་གཟུགས་བརྙན་དུ་སྣང་བ་བ་གཟུང་བའི་རྣམ་པར་
རིག་པ་ཉིད། ཡུལ་དུ་གྱུར་པ་དེའི་ཕྱིར་དེའི་ཡུལ་ཡང་གཞན་གྱི་སེམས་ལ་སོགས་པ་མ་ཡིན་ནོ། །དེ་ལྟར་གཉིས་ཀ་ལ་གཞན་ཡུལ་མེད་ན་སྣང་བ་དེ་གང་ཡིན་ཞེ་ན། རང་གི་རྣམ་པར་རིག་པ་ཉིད་ཡུལ་ཡིན་པའི་

༄༅། །ཕྱིར། རྣམ་པར་ཤེས་པ་ལས་གཞན་པའི་ཕྱི་རོལ་གྱི་དོན་མེད་ལ། དེ་མེད་པའི་ཕྱིར་གཟུང་བར་སྣང་བ་བདེན་པར་མེད་དོ། །ཞེས་འགྲེལ་པར་བྱུང་ངོ༌། འཛིན་པ་སྣང་བ་མེད་པ་ལ་འཇུག་པ་
ནི༑ གཟུང་བར་སྣང་བ་དེ་མེད་པར་གྲུབ་ན་ཡང། འཛིན་པར་སྣང་བ་མེད་པར་གྲུབ་སྟེ། དེ་ལས་ཀྱང་གཟུང་བ་དང་འཛིན་པ་སྣང་བ་མེད་པ་ལ་འཇུག་གོ །ཞེས་གསུངས་སྟེ། གཟུང་བའི་དོན་མི་བདེན་ན། དེ་འཛིན་པའི་
ཤེས་པ་འཁྲུལ་པ་ཡིན་པས་འཛིན་པ་མི་བདེན་བར་གྲུབ་པས་ན། བཟུང་འཛིན་གཉིས་ཀྱི་དོན་བདེན་པ་ཐ་དད་པ་མེད་པར་ཤེས་པས། གཟུང་འཛིན་སྣང་བ་མེད་པ་ལ་འཇུག་སྟེ། གཉིས་སུ་མེད་པ་ལ་ཐ་སྙད་ཀྱི་མཚན་
34
2 མས་མ་གོས་པའི་ཕྱིར། བརྗོད་དུ་མེད་པར་འགྱུར་རོ། །མངོན་པར་རྟོགས་པའི་རྒྱན་ལས་ཀྱང༌། །གལ་ཏེ་གཟུང་དོན་དེ་བཞིན་མེད། །དེ་དག་གང་གིས་འཛིན་པར་འདོད། །དེ་ལྟར་དེ་དག་འཛིན་པ་ཡི། །ངོ་བོས་སྟོང་བའི་
བདག་ཉིད་དོ།།ཞེས་གསུངས་སོ། དཔལ་ཆོས་ཀྱི་གྲགས་པས་ཀྱང༌། །དོན་དངོས་མེད་པར་སྣང་ཅན་དེ། །ཅི་ལྟར་དོན་འཛིན་ཅེ་ན་བདེན། །ངས་ཀྱང་དེ་འདྲ་མི་ཤེས་སོ། །ཞེས་ཕྱི་དོན་མེད་པའི་སྣང་བ་དོན་འཛིན་པ་རང་
མི་འཐད་དོ་ཞེ་ན། བདེན་ནོ། །བཟུང་འཛིན་མེད་པར་དོན་སྣང་བ་སོ་སོའི་སྐྱེ་བོས་རྟོགས་མི་ནུས་སོ། །ཞེས་བསྟན་པ་ཡིན་ནོ། །དེ་ལྟ་ན་ཡང་བཟུང་འཛིན་གཉིས་ཀྱི་དོན་བདེན་པ་མེད་བཞིན་དུ་སྣང་བ་འདི་ཅི་ཡིན་ཞེ་ན།

ཐོག་མ་མེད་པའི་ཀུན་ནས་ལྡང་བ་རབ་ཏུ་གྲུབ་པའི་ཕྱིར་རོ། །ཞེས་གསུངས་ཏེ། ཐོག་མ་མེད་པ་ནི་གཉིས་ཏེ། དུས་བརྒྱུད་པའི་སྔོན་གྱི་མཐའི་ཐོག་མ་མེད་པ་དང༌། བདེན་པའི་རྫ་ས་ཐོག་མར་མེད་པ་སྟེ། འདི་ནི་གཉིས་ག་
ཡིན་ཏེ། བག་ཆགས་འཁྲུལ་པ་བརྒྱུད་པ་ཡང་མཐའ་མེད་དེ། འཁོར་བའི་ཐོག་མཐའ་མེད་པའི་ཕྱིར་རོ། །མེད་བཞིན་གཉིས་སྣང་བ་ནི། སྒྱུ་མ་དང་མིག་ཡོར་བཞིན་རྟོག་པ་ཙམ་ཉིད་པས་དོན་བདེན་པར་གྲུབ་མི་སྲིད་དོ།
གལ་ཏེ་འཁོར་བའི་འཁྲུལ་པ་ལ་དོན་བདེན་པ་ཡོད་ན་ནི་སྐྱོན་ཆེན་པོ་སྟེ། མདོ་སྡེ་རྒྱན་ལས། །གོམས་པ་ཐོག་མ་མེད་དུས་ཅན། །བདག་ཏུ་ལྟ་བ་བསྐྱེད་མི་དགོས། །གང་ཟག་ཡོད་ན་ཐམས་ཅད་ནི། །འབད་མེད་
ཐར་པའམ་ཐར་པ་མེད། །ཅེས་གསུངས་ཏེ། གང་ཟག་དང་བདག་བདེན་ན་ཐར་པ་གཏན་མི་འཐོབ་པ་དང༌། དེ་རང་ཐར་པ་ཡིན་ན་ནི་འབད་པ་མེད་པར་གྲོལ་བར་འགྱུར་བས་ལོག་པ་ཡིན་ནོ། །འདི་ལྟར་ཆོས་ལ་ཞུགས་
ན་ཆོས་ཀྱི་དོན་ཡིན་ཏེ་གསུངས་པ། གཉིས་ཡོངས་སུ་མ་གྲུབ་ཕར་རབ་ཏུ་གྲུབ་པའི་ཕྱིར་རོ། །ཞེས་ཀུན་བརྟགས་དང་གཞན་གྱི་དབང་གཉིས་ཡོངས་སུ་བདེན་པར་མ་གྲུབ་པར་ཤེས་པས། ཆོས་རྣམས་ལ་བརྟེན་ནས་
ཆོས་ཉིད་ཀྱི་རྟེན་འབྲེལ་མཐོང་བ་ཞེས་བྱའོ། དབུས་མཐའ་ལས་ཀྱང༌། །གལ་ཏེ་ཉོན་མོངས་དེ་མ་གྱུར། །ལུས་ཅན་ཐམས་ཅད་གྲོལ་བར་འགྱུར། །གལ་ཏེ་རྣམ་དག་དེ་མ་གྱུར། འབད་པ་འབྲས་བུ་མེད་པར་འགྱུར། །ཉོན་

༄༅། །མོངས་ཡིན་མི་མོངས་མིན། །དེ་ནི་དག་དང་མ་དག་མིན། །ཞེས་གསུངས་སོ། འཕགས་པ་ཀླུ་གྲུབ་ཀྱིས་ཀྱང་། །རྟེན་ཅིང་འབྲེལ་འབྱུང་གང་ཡིན་པ། དེ་ལ་སྔོན་དང་ཐ་མ་ཅི། །སྔོན་སྐྱེས་ཐ་
ནི་ཅི་ལྟ་བུར། །ཕྱི་ནས་རབ་ཏུ་ལྡོག་པར་འགྱུར། །སྔོན་དང་ཕྱི་མའི་མཐའ་སྤངས་པས། །འགྲོ་བ་སྒྱུ་མ་བཞིན་དུ་སྣང༌། །ཞེས་གསུངས་ཤིང༌། རྒྱས་པར་དགོངས་པ་ངེས་པར་འགྲེལ་པ་དང་ས་སྡེ་ལས་གསུངས་སོ། །ཆོས་
སྐྱ ལ་འཇུག་པ་བླ་ན་མེད་པ་བཤད་ཟིན་ཏོ།། །གཉིས་པ་ཆོས་ཉིད་ལ་འཇུག་པ་ལས། སྤྱིར་བསྟན་པ་དང༌། རྒྱས་བཤད་གཉིས་ལས་དང་པོ་ནི། རྣམ་པ་དྲུག་གིས་ཆོས་ཉིད་ལ་འཇུག་ཕ་བླ་ན་མེད་པ་ཡིན་ཏེ། ཞེས་
གསུངས་པ་ནི་འཆད་པར་འགྱུར་བ་འདི་དྲུག་སྟེ། དེ་ཡང༌། མཚན་ཉིད་དང༌། གནས་དང༌། ངེས་པ་རྟོགས་པ་དང༌། རེག་པ་དང༌། རྗེས་སུ་དྲན་པ་དང༌། དེའི་བདག་ཉིད་དུ་ཉེ་བར་སོན་པ་ལ་འཇུག་པས་སོ། །ཞེས་
གསུངས་འདི་རྣམས་བསྡུས་ནས་བསྟན་ཏོ། །རྒྱས་པར་བཤད་པ་ལ་བདུན་སྟེ། མཚན་ཉིད་དང༌། ཆོས་ཉིད་ཀྱི་གནས་དང༌། སྦྱོར་ལམ་དང༌། མཐོང་ལམ་དང་། བསྒོམ་པའི་ལམ་རྗེས་སུ་དྲན་པ་དང་། ཉེ་བར་སོན་པ་མཐར་
ཐུག་གི་ལམ་དང༌། དེ་རྣམས་ཀྱི་གནས་འགྱུར་བཤད་པའོ། །དང་བོ་ནི། མཚན་ཉིད་ནི་མདོའི་ཅི་ལྟ་བ་བཞིན་ནོ་ཞེས་སྔར་གསུངས་པའི་གཟུང་བ་དང༌། འཛིན་པ་དང་བརྗོད་པར་བྱ་བ་དང༌། བརྗོད་པར་བྱེད་པ་ཁྱད་པར་

མེད་པ་ནི་དེ་བཞིན་ཉིད་དེ། ཆོས་ཉིད་ཀྱི་མཚན་ཉིད་དོ། །ཞེས་ཡོངས་སུ་གྲུབ་པའི་ངོ་བོ་སྟེ། འདི་ལ་མདོ་རྒྱུད་ཐམས་ཅད་ནས་མིང་གི་རྣམ་གྲངས་དུ་མ་གསུངས་ཏེ། དཔལ་ནཱ་རོ་པས། །སྟོང་པ་དེ་ཉིད་རིག་པ་སེམས།
བྱང་ཆུབ་སེམས་ཀྱང་དེ་ཉིད་དོ། །བདེ་གཤེགས་སྙིང་པོའང་དེ་ཉིད་དེ། །བདེ་བ་ཆེན་པོའང་དེ་ཉིད་ཡིན། གསང་སྔགས་ཞེས་བྱ་དེ་ཉིད་ལ། །ཚད་མའི་བདེན་པའང་དེ་ཉིད་ཡིན། །བཞི་པའི་དབང་ཡང་དེ་ཡིན་ཏེ།།ལྷན་
ཅིག་སྐྱེས་དགའ་དེ་ཉིད་དོ། །ཕ་རོལ་ཕྱིན་པའང་དེ་ཡིན་ལ། །ཟུང་འཇུག་པའང་དེ་ཉིད་ཡིན། །དབུ་མ་ཆེན་པོའང་དེ་ཁོ་ན། །རྣམ་པར་སྣང་མཛད་དེ་ཡིན་ཏེ། །རྡོ་རྗེ་སེམས་དཔའང་དེ་ཡིན་ནོ། །རིགས་དྲུག་པའང་དེ་
37
ཉིད་དོ། །སངས་རྒྱས་རིགས་ཀྱང་དེ་ཉིད་ཡིན། །དེ་ལ་སོགས་པ་མདོ་རྒྱུད་ལས། །རྣམ་གྲངས་དུ་མ་གསུངས་པ་རྣམས། །ཕལ་ཆེར་འདི་ལ་བརྟེན་པ་ཡིན། །ཞེས་གསུངས་སོ། །འདི་ལ་ཆོས་ཐམས་ཅད་ངོ་བོ་ཉིད་མེད་པ་
ཞེས་འཕགས་པ་ཀླུ་གྲུབ་ཀྱིས་གསུངས་པའི་དོན་ནི། ཆོས་ཐམས་ཅད་ཀྱི་རང་བཞིན་ངོ་བོས་མི་སྐྱེ་ངོ་བོས་མི་འགག །རྒྱུ་མཚན་འདིས་རྟག་ཆད་དང་འགྲོ་འོང་དང༌། གཅིག་དང་ཐ་དད་དུ་བདེན་པ་མེད་པས་སྤྲོས་པ་
བྲལ་བའོ། །དེའི་ཕྱིར་ཆོས་ཐམས་ཅད་ཀྱང་ཡིན་ལ། ངོ་བོ་ཉིད་མེད་པ་ཡང་ཡིན་ནོ། །རྣམ་གྲངས་ཀྱི་མཚན་ཉིད་ངོ་བོ་ཉིད་མེད་པ་དང༌། སྐྱེ་བའི་ངོ་བོ་ཉིད་མེད་པ་དང༌། རང་བཞིན་ངོ་བོ་ཉིད་མེད་པ་ཞེས་ཀུན་བརྟགས་

༄༅། །གཞན་དབང་ཡོངས་གྲུབ་ལ་བརྟེན་ནས་གསུངས་ཤིང༌། འདི་ལས་སྟོང་པ་ཉིད་ཐམས་ཅད་ཀྱང་རྣམ་པར་ཕྱེ་བར་རིག་པར་བྱའོ། །གཉིས་པ་གནས་ནི། དེ་ལ་གནས་ནི་ཆོས་ཐམས་ཅད་
དང་གསུང་རབ་ཡན་ལག་བཅུ་གཉིས་སུ་གཏོགས་པའི་མདོ་སྡེ་ཐམས་ཅད་དོ་ཞེས་གསུངས་ཏེ། ཆོས་ཐམས་ཅད་ནི་སྔར་བསྟན་པའི་ཆོས་ཐམས་ཅད་ཀྱང་ཆོས་ཉིད་ཀྱི་གནས་ཏེ། ཆོས་དེ་རྣམས་རང་དང་སྤྱིའི་མཚན་ཉིད་
ཀྱིས་སྟོང་པ་དེ་ཉིད་ཆོས་ཉིད་ཡིན་པའི་ཕྱི་རོ། །དེ་ཡང༌། །གཞན་དབང་ལ་ནི་བརྟགས་པ་མེད། །ཡོངས་སུ་གྲུབ་པ་དེ་ན་ཡོད། །དེ་ཕྱིར་དེ་ལ་གཉིས་ཀ་ཡང༌། །མི་དམིགས་དམིགས་པ་མཉམ་དུ་བྱུང༌།།ཞེས་ཐེག་བསྡུས་
ལས་གསུངས་པ། ཀུན་ནས་ཉོན་མོངས་པའི་ཆོས་རྣམས་ལས་རྣམ་པར་གྲོལ་བ་ན། གཞན་དབང་རྣམ་པར་རིག་པ་ཙམ་དེ་ཀུན་བརྟགས་མེད་པར་གྱུར་པས་རྣམ་པར་བྱང་བའི་ཆོས་ཀྱིས་མཁྱུད་པའི་རྣམ་རིག་གནས་གྱུར་
ནས་ཡོངས་གྲུབ་ཏུ་འགྱུར་བའི་ཕྱིར། ཀུན་བརྟགས་གཞན་དབངགཉིས་ཀ་ཡང་མི་དམིགས་པ་དང༌། ཆོས་ཉིད་དམིགས་པ་མཉམ་པར་འབྱུང་ངོ༌། །དེའི་ཕྱིར་འཁོར་བའི་ཆོས་ཐམས་ཅད་ཀྱང་ཆོས་ཉིད་ཀྱི་གནས་ཡིན་ནོ།
རྣམ་པར་བྱང་བའི་ཆོས་ནི་གསུང་རབ་ཡན་ལག་བཅུ་གཉིས་སྟེ། མདོའི་སྡེ་དང༌། དབྱངས་ཀྱིས་བསྙད་པ་དང༌། ལུང་དུ་བསྟན་པ་དང༌། དེ་ལྟ་བུ་བྱུང་བ་དང༌། སྐྱེས་པའི་རབས་དང༌། གླེང་གཞི་དང༌། རྨད་དུ་བྱུང་བ་དང༌

ཚིགས་སུ་བཅད་པ་དང༌། མཆེད་དུ་བརྗོད་པ་དང༌། རྟོགས་པ་བརྗོད་པ་དང༌། གཏན་ལ་དབབ་པ་དང༌། ཤིན་ཏུ་རྒྱས་པའི་སྡེ་རྣམས་ཏེ། འདི་རྣམས་ནི་སངས་རྒྱས་ཀྱི་ཆོས་རྣམ་པར་དཀར་བ་ཟག་པ་མེད་པའི་ཆོས། ཆོས་
ཀྱི་སྐུའི་རྒྱུ་མཐུན་པ་སྟེ། ཆོས་ཉིད་ཀྱི་གནས་ཉིད་དོ། །དེ་ལྟར་གཉིས་ག་ཡང་ཆོས་ཉིད་ཀྱི་གནས་སུ་བཤད་པ་ནི་སོ་སོ་རང་གིས་རིག་པར་བྱ་བ་ལ་བལྟོས་ནས་གསུངས་ཏེ། སྤང་བྱ་དང་གཉེན་པོའི་མིང་ཚིགས་ཡི་གེ་ལྡན་པ་
མ་ཡིན་པའི་འདུ་བྱེད་ཀྱི་བྱེ་བྲག་བ་བསམ་གཏན་མཐར་ཐུག་པ་ཐོབ་པས་སྟོང་གཅིག་ཏུ་རྫུ་འཕྲུལ་འབྱིན་པ་དང༌། རང་རྒྱལ་སྟོང་གསུམ་གཅིག་གཡོ་བས་བསམ་གཏན་ཐམས་ཅད་ཐོབ་ཅེས་བྱ་བ་བྱིས་པའི་ཚིག་གོ །གླིང་
674
བཞིའི་དབང་བསྒྱུར་བའི་འཁོར་ལོས་སྒྱུར་བའི་འཛམ་གླིང་ལ་མི་དབང་སྟེ། སྟོབས་ཀྱི་འཁོར་ལོས་སྒྱུར་གྱིས་འཛམ་གླིང་དབང་བྱེད་དོ་ཞེས་སྨྲ་བ་བཞིན་ནོ། །འཕྲོས་པ་ཆོག་གོ །ཤེས་བྱའི་སྒྲིབ་པ་ཡང་ས་བཅུ་ལ་རྣམ་པར་
མི་རྟོག་པའི་ཡེ་ཤེས་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་རྫོགས་པར་བྱེད་པའི་སྤང་གཉེན་དུ་གསུངས་ཏེ། དབུས་མཐར༌། །ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་དང༌། །ཡོངས་སུ་འཛིན་པ་མེད་
དོན་དང༌། །རྒྱུ་རྣམས་ཐ་དད་མེད་དོན་དང༌། །ཉོན་མོངས་རྣམ་དག་མིན་དོན་དང༌། །ཐ་དད་མེད་པའི་དོན་ཉིད་དང༌། །འབྲི་མེད་འཕེལ་བ་མེད་དོན་དང༌། །དབང་ནི་རྣམ་པ་བཞིའི་གནས། །ཆོས་ཀྱི་དབྱིངས་ལ་མ་རིག་པ།

།ཉོན་མོངས་ཅན་ཡིན་སྒྲིབ་པ་བཅུ། །ས་བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་ས་ཡིན་ནོ། །ཞེས་གསུངས་པའི་འགྲེལ་པར་ཡང༌། ཀུན་ཏུ་འགྲོ་བའི་དོན་ལ་སོགས་པ་ཆོས་ཀྱི་
དབྱིངས་རྣམ་པ་བཅུ་ལ། ཉོན་མོངས་པ་ཅན་མ་ཡིན་པའི་མི་ཤེས་པ་གང་ཡིན་བ་དེ་ནི་བྱང་ཆུབ་སེམས་དཔའི་ས་བཅུ་ལ་གོ་རིམ་བཞིན་དུ་བསྒྲིབ་སྟེ། དེའི་མི་མཐུན་བའི་ཕྱོགས་སུ་གྱུར་པའི་ཕྱིར་རོ། །འདི་ལྟ་སྟེ། ས་དང་པོ་
སྐ
ལ་ནི་ཆོས་ཀྱི་དབྱིངས་ཀུན་ཏུ་འགྲོ་བའི་དོན་ལ། ཀུན་ཏུ་འགྲོ་བའི་དོན་དུ་རྟོགས་ཏེ། དེས་བདག་དང་གཞན་མཉམ་པ་ཉིད་རབ་ཏུ་་འཐོབ་བོ།།གཉིས་པ་ལ་ནི་མཆོག་གི་དོན་དུ་རྟོགས་་ཏེ། དེས་འདི་སྙམ་དུ་སེམས་ཏེ། དེ་
330
ལྟ་བས་ན་བསྒྲུབ་ཏུ་མཚུངས་པ་ལ། བདག་གིས་རྣམ་པ་ཐམས་ཅད་དུ་ཡོངས་སུ་སྦྱང་བ་མངོན་པར་བསྒྲུབ་པ་ཉིད་ལ་བརྩོན་པར་བྱའོ། །སྙམ་དུ་བསམ་མོ། །གསུམ་པ་ནི་དེའི་རྒྱུ་མཐུན་པའི་དོན་དུ་མཆོག་ཏུ་རྟོགས་ཏེ། དེ་
ཐོས་པ་མཆོག་ཏུ་རིག་ནས། དེས་ལེགས་པར་གསུངས་པའི་ཚིགས་བཞི་ཙམ་གྱི་ཕྱིར་སྟོང་གསུམ་མེས་གང་བར་ཡང་འཕྱོང་ངོ༌། །བཞི་པ་ལ་ནི། ཡོངས་སུ་འཛིན་པ་མེད་པར་རྟོགས་ཏེ། དེའི་ཆོས་ཀྱི་དབྱིངས་ཀྱི་རྒྱུ་ཆོས་ལ་
སྲེད་པ་ཡང་ལྡོག་གོ །ལྔ་པ་ལ་ནི། རྒྱུ་ཐ་དད་མེད་པའི་དོན་དུ་རྟོགས་ཏེ། རྣམ་པར་དག་པ་ལ་སེམས་ཅན་གྱི་བསམ་པ་རྣམ་པར་དག་པ་མཉམ་པ་ཉིད་བཅུས་རྟོགས་སོ། །དྲུག་པ་ལ་ནི། ཆོས་ཀྱི་དབྱིངས་ཀུན་ནས་ཉོན་

མོངས་པ་དང༌། རྣམ་པར་དག་པ་མ་ཡཾཡིན་པའི་དོན་དུ་རྟོགས་ཏེ། རྟེན་ཅིང་འབྲེལ་བར་འབྱུང་བ་ལ་དེ་གཉིས་ཀ་མེད་པར་རབ་ཏུ་རྟོག་བའི་ཕྱིར་རོ། །བདུན་པ་ལ་ནི་ཐ་དད་མེད་པའི་དོན་དུ་རྟོགས་ཏེ། མཚན་མ་མེད་པས་
མདོ་ལ་སོགས་པའི་ཆོས་ཀྱི་མཚན་མ་ཐ་དད་པ་མི་འབྱུང་བའི་ཕྱིར་རོ། །བརྒྱད་པ་ལ་ནི། འབྲི་བ་མེད་ཅིང་འཕེལ་བ་མེད་པའི་དོན་དུ་རྟོགས་ཏེ། མི་སྐྱེ་བའི་ཆོས་ལ་བཟོད་པས། ཉོན་མོངས་དང་རྣམ་བྱང་འཕེལ་འགྲིབ་
མེད་པར་རྟོགས་པའི་ཕྱིར་རོ། །ཞེས་གསུངས་སོ། །དབང་རྣམ་པ་བཞི་སྟེ། རྣམ་པར་མི་རྟོག་པ་ལ་དབང་བ་དང༌། ཞིང་ཡོངས་སུ་དག་པ་ལ་དབང་བ་དང༌། ཡེ་ཤེས་ལ་དབང་བ་མངོན་དུ་བྱེད་པའི་ཆ་དང་མཐུན་པའོ། །དེ་
ཡང༌། མཚན་མེད་རབ་ཏུ་སྦྱིན་ལ་སོགས། ཡང་དག་བསྒྲུབ་པ་མཁས་པ་ནི། །རྣམ་པ་ཐམས་ཅད་རྟོགས་འདི་ལ། །ཐར་པའི་ཆ་དང་མཐུན་པར་འདོད། །སངས་རྒྱས་སོགས་མིག་དད་པ་དང༌། །སྦྱིན་སོགས་སྤྱོད་ཡུལ་
བརྩོན་འགྲུས་དང༌། །བསམ་པ་ཕུན་ཚོགས་དྲན་པ་དང༌། །རྣམ་པར་མི་རྟོག་ཏིང་འཛིན་དང༌། །ཆོས་རྣམས་རྣམ་པ་ཐམས་ཅད་དུ། །ཤེས་པའི་ཤེས་རབ་དང་རྣམ་ལྔ། །ཞེས་དད་སོགས་ཆོས་ལྔ་དང་ལྡན་པ་རྨད་དུ་བྱུང་བ་
ཡོད་པས་སངས་རྒྱས་ཐོབ་ལ། མོས་པ་དམན་པ་ཐེག་པ་དམན་པར་ལྷུང་སྟེ། །རྫོགས་པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་བཞེད། །ཅེས་བྱམས་པས་གསུངས་སོ། འདིར་ངེས་པར་རྟོག་པའི་སྦྱོར་

།ལམ་ནི། ཐེག་པ་ཆེན་པོ་མདོ་སྡེ་ཤིན་ཏུ་རྒྱས་པའི་མདོ་དང་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བརྟེན་ནས་ཚུལ་བཞིན་དུ་ཡིད་ལ་བྱེད་པས་འགྲུབ་པས། ངེས་པར་འབྱེད་པའི་ཡན་ལག་
བཞི་ཀ་བསྡུས་པས་སྦྱོར་བའི་ལམ་ཐམས་ཅད་ཅེས་བྱའོ། །ཅི་ལྟར་ཞེ་ན་ཤེས་བྱ་མཚན་ཉིད་དག་པ་ཉིད་དང༌། སུས་འཇུག་པ་དང༌། གང་དུ་འཇུག་པ་དང༌། ཅི་ལྟར་འཇུག་པ་དང༌། འཇུག་པའི་རིམ་པ་དང་བཅས་པ་ལྔ་
མ
ཤེས་པར་བྱ་སྟེ། དང་པོ་ནི་ཐེག་བསྡུས་ལས། ཤེས་བྱའི་མཚན་ཉིད་ལ་འཇུག་པ་ནི་མང་དུ་ཐོས་པས་བསྒོམ་པའི་གནས། ཀུན་གཞིའི་རྣམ་པར་ཤེས་པས་བསྡུས་པ་མ་ཡིན་པ། ཀུན་གཞིའི་རྣམ་པར་ཤེས་པ་ལྟར་ཚུལ་
བཞིན་ཡིད་ལ་བྱེད་པས་བསྡུས་པའི་ཆོས་དང་དོན་སྣང་བ་འབྱུང་བའི་ཚུལ་ཅན། བཟུང་བའི་དངོས་པོའི་གནས་ལྟ་བུ་ལྟ་བ་དང་བཅས་པའི་ཡིད་ཀྱི་བརྗོད་པ་རྣམས་ཀྱི་ཀུན་གཞིའི་རྣམ་པར་ཤེས་པ་ལྟར་ས་བོན་ཡིན་པའོ།
ཞེས་གསུངས་པ་འདི་ནི་རིགས་ཞེས་བྱ་སྟེ། ངོ་བོ་ནི་ཆོས་དབྱིངས་དྲི་མ་མེད་པ་ཡིན་ལ། དེའི་རྒྱུ་མཐུན་པ་ནི་ཟག་མེད་ཀྱི་ཆོས་ཀྱི་ཁྱད་པར་ནི་སྐྱེ་མཆེད་དྲུག་དང་ལྷན་ཅིག་པས་རིགས་སྐྱེ་མཆེད་དྲུག་གི་ཁྱད་པར་ཞེས་ཀྱང་
བྱང་ས་ལས་བྱུང་ངོ༌། །དེས་ན་མངོན་རྟོགས་རྒྱན་ལས་ཀྱང་། །ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །རྟེན་པའི་ཆོས་ཀྱི་བྱེ་བྲག་གིས། །དེའི་དབྱེ་བ་ཡོངས་སུ་བརྗོད། །ཅེས་རྟེན་པ་ནི་སངས་

རྒྱས་ཀྱི་བྱང་ཆུབ་ལ་བརྟེན་པའི་ཐོས་པའི་བག་ཆགས་སད་པ་ལ་མོས་པ་རབ་འབྲིང་ཐ་མ་སྐྱེ་བ་ལ་བརྗོད་པ་ཡིན་ནོ། །རྒྱུད་བླ་མ་ལས་ཀྱང༌། །གཏེར་དང་འབྲས་བུའི་ཤིང་བཞིན་དུ། །རིགས་དེ་རྣམ་གཉིས་ཤེས་བྱ་སྟེ།
ཐོག་མེད་རང་བཞིན་གནས་པ་དང༌། ཡང་དག་བླངས་པ་གཉིས་ཡིན་ནོ། །རིགས་དེ་གཉིས་ལ་སངས་རྒྱས་ཀྱི། །སྐུ་གསུམ་ཐོབ་པར་བྱེད་པ་སྟེ། དང་པོས་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་རྒྱུ་མཐུན་
པ་ཆོས་ཀྱི་སྐུ་ལ་བརྟེན་པའི་ཆོས་དོན་སྣང་བ་འཕེལ་ཞིང་རྒྱལ་པ་ལྟར་སྣང་བས་རྒྱས་པ་ཞེས་བྱ་སྟེ། དེས་ན། །ཆོས་ལ་མོས་པ་ས་བོན་དང༌། ཕ་རོལ་ཕྱིན་མཆོག་མ་ལས་སྐྱེས། །ཞེས་རྒྱས་པ་མོས་པའི་ཚུལ་ལས་བྱུང་བ་་
ཡང༌། ཕ་རོལ་ཏུ་ཕྱིན་པ་དང༌། རྣམ་པར་མི་རྟོག་པ་དང༌། སྙིང་པོའི་ཁམས་རྣམས་དོན་གཅིག་པས་དེ་ལས་སྐྱེས་པ་ཞེས་བྱ་ལ། གང་གིས་རྒྱས་པ་ཡང༌། །བསམ་གཏན་ལས་བྱུང་བདེ་བ་མངལ། །སྙིང་རྗེས་བསྐྱེད་པ་མ་
མའོ། བསམ་གཏན་དང་ཏིང་ངེ་འཛིན་ནི་རང་གཞན་ལ་བདེ་བ་སྐྱེད་ལ། སྙིང་རྗེས་ཞི་བར་མི་ལྟུང་བར་སྐྱེད་པས། གང་ཡིན་འདི་དག་ཐུབ་པའི་རྗེས་སུ་སྐྱེས་པའི་སྲས་སོ། །ཞེས་གསུངས་སོ། འདི་ནི་ཤེས་བྱའི་མཚན་ཉིད་
དག་པའོ། །འདི་ལ་སུས་འཇུག་པ་ནི་ཐེག་བསྡུས་ལས། སེམས་ཀྱི་རྒྱུད་ཐེག་པ་ཆེན་པོའི་ཆོས་མང་དུ་ཐོས་པས་བསྒོམ་པ། སངས་རྒྱས་འབྱུང་བ་ཚད་མེད་པ་གཅིག་ཏུ་མཉེས་པར་བྱ་བའི་མོས་པ་ཐོབ་པ་ཅན། དགེ་བའི་རྩ་

།བ་ཚོགས་གཉིས་ལེགས་པར་བསགས་བའི་བྱང་ཆུབ་སེམས་དཔའོ་ཞེས་སོ།།གང་དུ་འཇུག་པ་ཡང་དེ་ཉིད་ལས། ལྟ་བ་དང་བཅས་པའི་ཆོས་དང༌། དོན་སྣང་བའི་ཡིད་ཀྱིས་བརྗོད་པ་ཐེག་
པ་ཆེན་པོའི་ཆོས་ཀྱི་རྒྱུ་ལས་བྱུང་བ་དེ་ཉིད་ལ་མོས་པས་སྤྱོད་པའི་ས་དང༌། མཐོང་བ་དང༌། བསྒོམ་པ་དང༌། མཐར་ཕྱིན་པའི་ལམ་ལ་འཇུག་པ་སྟེ། ཆོས་ཐམས་ཅད་རྣམ་པར་རིག་པ་ཙམ་དུ་རྗེས་སུ་སྒྲོག་པ་ལ་མོས་པ།
༈ དེ་ཅི་ལྟ་བ་བཞིན་རབ་ཏུ་རྟོགས་པ་སྒྲིབ་པ་ཐམས་ཅད་ཀྱི་གཉེན་པོ་བསྒོམ་པ་དང༌། སྒྲིབ་པ་མེད་པའི་ཕྱིར་རོ། །ཞེས་གསུངས་སོ། །ཚུལ་ཅི་ལྟར་འཇུག་ན། དེ་ཡང་དགེ་བའི་རྩ་བའི་སྟོབས་བསྐྱེད་པ་དང༌། རྣམ་པ་གསུམ་
334
གྱིས་སེམས་སྦྱོང་བ་དང༌། གནས་བཞི་སྤོང་བ་དང༌། ཆོས་དང་དོན་ལ་དམིགས་པའི་ཞི་གནས་དང་ལྷག་མཐོང་བསྒོམ་པ་དང༌། རྒྱུན་དུ་ཆུད་པ་དང༌། གུས་པར་བྱས་ཏེ་སྦྱོར་བ་དང་བག་ཡོད་པས་འཇུག་གོ །ཞེས་གསུངས་
ཏེ༑ སེམས་གསུམ་སྦྱོང་བ་ནི། མིར་གྱུར་པ་ཚད་མེད་པ་དག་བྱང་ཆུབ་ཐོབ་ན་བདག་གིས་ཅི་ལ་མི་ཐོབ་ཅེས་ཞུམ་པ་མེད་པ་དང༌། ཕ་རོལ་ཏུ་ཕྱིན་པ་རྫོགས་པར་བྱའོ་སྙམ་བ་དང༌། བདེ་འགྲོ་བརྒྱུད་པ་འབད་མེད་དུ་ཐོབ་
པའི་སེམས་གསུམ་ཡིན་ནོ། །བཞི་སྤོང་བ་ནི། ཉན་རང་གི་ཡིད་བྱེད་སྤོང་བ་དང༌། སོམ་ཉི་དང་ཐེ་ཚོམ་སྤོང་བས་ཆེན་པོར་འཇུག་པ་དང༌། ཆོས་ལ་ང་དང་ང་ཡིར་འཛིན་པ་དང་མངོན་ཞེན་སྤོང་བ་དང༌། རྣམ་རྟོག་གི་མདུན་

ན་གནས་པ་དང་བཞག་པའི་མཚན་མ་ཐམས་ཅད་སྤོང་བ་སྟེ། བཞིའོ་གཞན་རྣམས་འོག་ནས་སྟོན་པར་འགྱུར་རོ། །འཇུག་པའི་རིམ་པ་ནི། ཐེག་བསྡུས་ལས། ཡིད་ཀྱིས་བརྗོད་པ་ཙམ་དུ་དམིགས་ཤིང༌། མིང་དང་བཅས་
པའི་དོན་དང༌། ངོ་བོ་ཉིད་དུ་ཁྱད་པར་དུ་བཏགས་པ་དང་བཅས་ཤིང༌། གཉིས་ག་ཡང་མི་དམིགས་པའི་ཡོངས་སུ་ཚོལ་བ་བཞི་ལ་བརྟེན་ནས། བཟོད་པ་ཆུང་ངུའི་ཚེ། སྣང་བ་ཐོས་པའི་ཏིང་ངེ་འཛིན་ཏེ། ངེས་པར་འབྱེད་
པའི་དྲོ་བར་འགྱུར་བའི་གནས་སོ།།བཟོད་པ་ཆེན་པོའི་ཚེ་སྣང་བ་མཆེད་པའི་ཏིང་ངེ་འཛིན་ཏེ། རྩེ་མོའི་གནས་སོ། །ཡང་དག་པ་ཅི་ལྟ་པ་བཞིན་དུ་ཡོངས་སུ་ཤེས་པ་བཞི་པོ་དག་ལ་རྣམ་པར་རིག་པ་ཙམ་ཉིད་དུ་ཞུགས་པ་
དང༌། དོན་མེད་པ་ལ་ངེས་པ་ནི། དེ་ཁོ་ནའི་ཕྱོགས་གཅིག་ལ་ཞུགས་པའི་རྗེས་སུ་སོང་བའི་ཏིང་ངེ་འཛིན་ཏེ། བདེན་པའི་རྗེས་སུ་མཐུན་པའི་བཟོད་པའི་གནས་སོ། །གང་གི་འོག་ཏུ་རྣམ་པར་རིག་པ་ཙམ་གྱི་འདུ་ཤེས་
འཇིག་པ་དེ་ནི། དེ་མ་ཐག་པའི་ཏིང་ངེ་འཛིན་ཏེ། འཇིག་རྟེན་པའི་ཆོས་ཀྱི་མཆོག་གི་གནས་ལྟ་བུའོ། ཏིང་ངེ་འཛིན་འདི་དག་ནི་མངོན་པར་རྟོགས་པ་དང་ཉེ་བ་ཡིན་པར་རིག་པར་བྱའོ། །ཞེས་གསུངས་སོ། །འདི་ལྟར་མདོ་
སྡེ་རྒྱན་ལས་ཀྱང༌། གདམས་པ་དང་རྗེས་སུ་བསྟན་པའི་སྐབས་ནས་རྒྱས་པར་གསུངས་སོ། །ཐེག་པ་ཐུན་མོང་གི་སྦྱོར་བའི་ལམ་ཡང༌། དྲན་པ་ཉེ་བར་གཞན་པ་བཞི་དང༌། ཡང་དག་པར་སྤོང་བ་བཞི་དང༌། རྫུ་འཕྲུལ་གྱི་

།རྐང་པ་བཞི་པ་ཚོགས་ལམ་དང༌། དབང་པོ་ལྔ་དང་སྟོབས་ལྔས་སྦྱོར་བའི་ལམ་བསྒྲོད་པ། དབུས་མཐའ་དང་མདོ་སྡེ་རྒྱན་ལས་གསུངས་པ་འདིར་ཡི་གེ་མང་གིས་དོགས་པའི་ཕྱིར་མ་བཤད་
དོ༑ །འདི་ནི་ངེས་པར་རྟོགས་པ་ཞེས་བྱ་བ་སངས་རྒྱས་ཀྱི་བྱང་ཆུབ་ཀྱི་རྒྱུ་མཐོང་བའི་ལམ་དུ་འཇུག་པ་ལ་ངེས་པར་ཐོས་བསམ་བསྒོམ་པས་རྟོགས་པ་དང་བཅས་པའི་ཏིང་ངེ་འཛིན་རྣམ་པར་མི་རྟོག་པའི་རྒྱུ་མཐུན་པ་་
མ ཡིན་ནོ།། །།བཞི་པ་མཐོང་བའི་ལམ་ནི། དེ་ལ་རེག་པ་ནི་ཡང་དག་པའི་ལྟ་བ་ཐོབ་པའི་ཕྱིར། མཐོང་བའི་ལམ་གྱིས་མངོན་སུམ་གྱི་ཚུལ་དུ་དེ་བཞིན་ཉིད་ཐོབ་ཅིང་ཉམས་སུ་མྱོང་བའོ་ཞེས་གསུངས་ཏེ། འདི་ལ་ཡང་ཐེག་
པ་ཐུན་མོང་པར་ནི། བདེན་པ་བཞི་ལ་བརྟེན་ནས་སྡུག་བསྔལ་ནི་ཤེས་པར་བྱ་བ་དང༌། དེའི་རྒྱུ་ཀུན་འབྱུང་བ་ནི་སྤང་བར་བྱ་བ་དང༌། འགོག་པ་མངོན་སུམ་དུ་བྱ་ཞིང་ལམ་བྱང་ཆུབ་ཀྱི་ཕྱོགས་ནི་བསྒོམ་པར་བྱ་བ་ལ་བརྟེན་
ཏེ༑ འདོད་པའི་ཁམས་ལས་འདའ་བར་བྱེད་པའི་སྦྱོར་བའི་ལམ་ཐོབ་ནས། བདེན་པ་བཞི་ལ་ཤེས་པ་དང༌། རྗེས་སུ་ཤེས་པ་དང༌། བཟོད་པ་དང༌། རྗེས་སུ་བཟོད་པ་ལ་བརྟེན་ཅིང༌། སྐད་ཅིག་མ་བཅོ་ལྔའམ་བཅུ་དྲུག་གི་
མཐོང་ལམ་བསམ་གཏན་དང་པོའམ། ས་དྲུག་གང་རུང་གི་བསམ་གཏན་དང་ལྷན་ཅིག་པར་ཐོབ་པར་ཉན་ཐོས་ཀྱི་ས་ལས་གསུངས་སོ། །འདིར་ནི་དེ་རྣམས་ལས་ཀྱང་ཆོས་རྨད་དུ་བྱུང་བ། རྣམ་པར་མི་རྟོག་པའི་ཡེ་ཤེས་

སྣང་བ་ལ་འཇུག་ཅིང་མངོན་སུམ་དུ་བྱེད་པ་སྟེ། འདི་ལ་ཡང་ངོ་བོ་ཉིད་གསུམ་གྱི་ཚུལ་ལ་འཇུག་སྟེ། ཐེག་བསྡུས་ལས། བྱང་ཆུབ་སེམས་དཔའ་འདི་ཡིད་ཀྱི་བརྗོད་པ་སྣང་བའི་ཕྱིར་གྱི། མཚན་ཉིད་ལ་འཇུག་པས་ཀུན་
བརྟགས་པའི་ངོ་བོ་ཉིད་ལ་འཇུག་པ་ཡིན་ནོ། །རྣམ་པར་རིག་པ་ཙམ་ལ་ཞུགས་པས་གཞན་གྱི་དབང་གིས་ངོ་བོ་ཉིད་ལ་ཞུགས་པ་ཡིན་ནོ། །ཡོངས་སུ་གྲུབ་པ་ལ་ནི་རྣམ་པར་རིག་པ་ཙམ་གྱི་འདུ་ཤེས་ཀྱང་བཟློག་ནས་
འཇུག་སྟེ། དེའི་ཚེ་བྱང་ཆུབ་སེམས་དཔའ་དོན་གྱི་འདུ་ཤེས་བཤིག་པ་དེ་ལ ཡིད་ཀྱིས་བརྗོད་པ་ཐོས་པའི་ཆོས་ཀྱི་བག་ཆགས་ཀྱི་རྒྱུ་ལས་བྱུང་བ་དེ་དག་དོན་དུ་སྣང་བ་ཐམས་ཅད་དུ་འབྱུང་བའི་སྐབས་མེད་པ་ཡིན་ནོ།
དེས་ན་རྣམ་པར་རིག་པ་ཙམ་དུ་སྣང་བ་མི་འབྱུང་སྟེ། གང་གི་ཚེ་དོན་ཐམས་ཅད་ལ་རྣམ་པར་མི་རྟོག་པའི་མིང་ལ་གནས་ཤིང་ཆོས་ཀྱི་དབྱིངས་ལ་མངོན་སུམ་གྱི་ཚུལ་གྱིས་གནས་པ་དེའི་ཚེ། བྱང་ཆུབ་སེམས་དཔའ་དེ་ཡི་
དམིགས་པར་བྱ་བ་དང༌། དམིགས་པར་མེད་པ་མཉམ་པས། མཉམ་པའི་ཡེ་ཤེས་རྣམ་པར་མི་རྟོག་པ་འབྱུང་སྟེ། དེའི་ཕྱིར་འདི་ནི་བྱང་ཆུབ་སེམས་དཔའི་ཡོངས་སུ་གྲུབ་པའི་ངོ་བོ་ཉིད་ལ་ཞུགས་པ་ཡིན་ནོ། །དེར་ཞུགས་
པས་ས་རབ་ཏུ་དགའ་བ་ལ་ཞུགས་པ་ཡིན། ཆོས་ཀྱི་དབྱིངས་ལེགས་པར་རྟོགས་པ་དང༌། རིགས་སུ་སྐྱེས་པ་དང༌། སེམས་ཅན་ལ་སེམས་མཉམ་པ་དང༌། བྱང་ཆུབ་སེམས་དཔའ་དང་སངས་རྒྱས་ལ་སེམས་མཉམ་པར་

།ཐོབ་པ་ཡིན་ཏེ།།དེནི་མཐོང་བའི་ལམ་ཡིན་ནོ།།ཞེས་གསུངས་སོ། །མདོ་སྡེ་རྒྱན་ལས་ཀྱང་། །སེམས་ལས་གཞན་མེད་པར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས།
བློ་དང་ལྡན་པས་གཉིས་པོ་མེད་རིག་ནས། །དེ་མི་ལྡན་པས་ཆོས་ཀྱི་དབྱིངས་ལ་གནས། །ཞེས་པའང་འདི་བསྟན་ཏོ། །འདིར་བྱང་ཆུབ་ཀྱི་ཡན་ལག་ཀྱང༌། །སར་ཞུགས་པ་ལ་བྱང་ཆུབ་ཀྱི། །ཡན་ལག་རྣམ་པར་བཞག་པ་
* བརྗོད། །དེའི་རྒྱུ་མཚན་ནི། །ཆོས་རྣམས་དང་ནི་སེམས་ཅན་ཀུན། །མཉམ་པ་ཉིད་དུ་རྟོགས་ཕྱིར་རོ། །ཅི་ལྟ་བ་དང་ཅི་སྙེད་པའི་ཡེ་ཤེས་ཀྱི་ཤེས་བྱ་ལ་འཇུག་ཅིང་རྒྱས་པར་བྱེད་པས། ཡང་དག་པའི་དྲན་པ་ནི་འཁོར་ལོ་ལྟ་
8
བུ་སྟེ། །ཤེས་བྱ་མ་རྒྱལ་རྒྱལ་བའི་ཕྱིར། །དྲན་པ་རྣམ་པ་ཀུན་ཏུ་སྤྱོད། །ཆོས་རབ་ཏུ་རྣམ་པར་འབྱེད་པའི་ཤེས་རབ་ནི་ལོག་པའི་མཚན་མ་ཐམས་ཅད་འཇོམས་པས་གླང་པོ་ཆེ་ལྟ་བུ་སྟེ། འདིའི་རྣམ་འབྱེད་རྟོགས་པའི།
མཚན་མ་ཐམས་ཅད་འཇོམ་པར་བྱེད། མཐར་ཕྱིན་པའི་བར་དུ་རྒྱུན་མི་གཅོད་པའི་བརྩོན་འགྲུས་ནི་མྱུར་པའི་ཕྱིར་རྟ་ལྟ་བུ་སྟེ། །འདི་ཡི་བརྩོན་འགྲུས་མ་ལུས་ལ། །མྱུར་དུ་རྟོགས་པར་བྱ་ཕྱིར་འཇུག །ཐེག་པ་ཆེན་པོའི་ཆོས་
རྒྱ་མཚོའི་སྣང་བ་འཕེལ་བའི་མདོ་ནི། ཡེ་ཤེས་ཀྱི་འོད་ཀྱི་རྒྱས་པར་བྱེད་པའི་ཕྱིར་ནོར་བུ་ལྟ་བུ་སྟེ། ཆོས་ཀྱི་སྣང་བ་འཕེལ་པའི་ཕྱིར། དགའ་བས་རྟག་ཏུ་རྒྱས་པར་འགྱུར། སྒྲིབ་གཉིས་བག་ཆགས་དང་བཅས་པ་ལས་ཐར་

བར་བྱེད་པའི་ཕྱིར་རྒྱུད་ཤིན་ཏུ་སྦྱངས་པ་ནི། གཏན་དུ་བདེ་བ་ཐོབ་པའི་ཕྱིར་བཙུན་མོ་ལྟ་བུ་སྟེ། །སྒྲིབ་པ་ཀུན་ལས་ཐར་བའི་ཕྱིར། །ཤིན་ཏུ་སྦྱངས པས་བདེ་བ་འཐོབ། །བསམ་གཏན་བཞི་པ་ལ་རྟེན་པའི་ཏིང་ངེ་འཛིན་
རྣམས་གནས་དང་བཅས་པ་ནི་བསམ་པའི་དོན་འབྱོར་པ་ནམ་མཁའི་མཛོད་འབྱུང་བས་ཁྱིམ་བདག་ལྟ་བུ་སྟེ། ཏིང་ངེ་འཛིན་ལས་བསམ་པའི་དོན། །འབྱོར་པ་ཉེ་བར་སྐྱེ་བར་འགྱུར། །མཉམ་རྗེས་མཉམ་པ་ཉིད་དུ་འཇུག་
པའི་བཏང་སྙོམས་ནི་སྲིད་ཞིའི་རྒོལ་བ་མེད་པར་ཅི་ལྟར་འདོད་པར་གནས་པས་དམག་དཔོན་ལྟ་བུ་སྟེ། བཏང་སྙོམས་ཀྱིས་ནི་ཐམས་ཅད་དུ། འདིས་ནི་ཅི་ལྟར་འདོད་བཞིན་གནས། །དེ་ལྟར་བདུན་ཀ་ཐོབ་པའི་རྒྱུ་མཚན་
གྱིས། །རྗེས་ལས་ཐོབ་དང་མི་རྟོག་པའི། །གནས་པ་མཆོག་གིས་རྟག་ཏུ་གནས། །ཞེས་བྱང་ཆུབ་ཀྱི་ཡན་ལག་སྟེ། བདུན་ནི། རིན་པོ་ཆེ་བདུན་དང་མཚུངས་པར་འབྱུང་ངོ༌། །མཐོང་ལམ་གྱི་རང་བཞིན་ཆོས་རྣམ་པར་འབྱེད་
པ་དེ་དྲན་པ་ལ་གནས་ནས་བརྩོན་འགྲུས་ཀྱིས་ངེས་པར་འབྱུང་ཞིང༌། ཏིང་ངེ་འཛིན་གྱིས་ཡོན་ཏན་རྒྱས་པར་བྱེད་དེ། ཤིན་ཏུ་སྤྱངས་པ་དང་དགའ་བ་དང་བཏང་སྙོམས་གསུམ་གྱིས། ཉོན་མོངས་པ་མེད་པའི་ཡན་ལག་ཏུ་
འགྱུར་ཏེ། །རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་གཉེན་པོའི་ཡན་ལག་ཡིན། རྣམ་གསུམ་ཉོན་མོངས་མེད་ཡན་ལག། །ཅེས་ཡན་ལག་ཅི་ལྟར་ཡིན་པ་བཤད་དོ། །དེ་བཞིན་

།དུ་གདམས་པའི་སྐབས་ནས་ཀྱང༌། །དེས་ན་དེ་ནི་འཇིག་རྟེན་ལས། །འདས་པའི་ཡེ་ཤེས་བླ་མེད་པ། །རྣམ་པར་མི་རྟོག་དྲི་མ་མེད། འཛིན་པ་གཉིས་དང་བྲལ་བ་འཐོབ། །དེ་འདི་གནས་
ཡོངས་གྱུར་པ་སྟེ། ས་ནི་དང་པོ་ཡིན་པར་འདོད། །ཞེས་བྱ་བ་ལ་སོགས་པ་རྒྱས་པར་གསུངས་ཏེ། མདོར་བསྡུས་ན་ཉོན་མོངས་པ་མཐོང་བས་སྤང་བར་བྱ་བ་སྤངས་ནས། བདག་མེད་རྣམ་པ་གཉིས་མངོན་སུམ་དུ་མཐོང་
མ
ཞིང༌། སྟོང་པ་ཉིད་གསུམ་དང༌། མཚན་མ་མེད་པ་དང༌། སྨོན་པ་མེད་པའི་རྣམ་པར་ཐར་པ་ལ་རེག་ཅིང༌། རྣམ་པར་མི་རྟོག་པའི་ཡེ་ཤེས་སྣང་བའི་ཏིང་ངེ་འཛིན་ཐོབ་པ་ནི་བྱང་ཆུབ་སེམས་དཔའ་རྣམས་ཀྱི་མཐོང་བའི་ལམ་
་དང་པོ་སྟེ། ཐུན་མོང་གི་རྣམ་བཞག་ལས་ཁྱད་ཞུགས་པ་ཡིན་ནོ། །ལྔ་པ་བསྒོམ་པའི་ལམ་བཤད་པ་ནི། རྗེས་སུ་དྲན་པ་ནི་དེའི་དྲི་མ་དྲུངས་དབྱུང་པའི་དོན་དུ་ཅི་ལྟར་མཐོང་བ་ཉིད་བསྒོམ་པའི་ལམ་བྱང་ཆུབ་ཀྱི་ཕྱོགས་
ཀྱིས་བསྡུས་པ་ཐམས་ཅད་དོ། །ཞེས་གསུངས་ཏེ། མཐོང་བའི་ལམ་གྱི་དེ་མ་ཐག་ཏུ་ཅི་ལྟར་མཐོང་བ་ཉིད་བསྒོམས་པས་དེའི་བདག་ཉིད་དུ་ཉེ་བར་སོན་པར་བྱ་བའི་ཕྱིར་བསྒོམ་པས་བསྒོམ་ལམ་མོ། །རྣམ་པར་མི་རྟོག་པའི་
ཡེ་ཤེས་རྗེས་སུ་དྲན་པས་ཉོན་མོངས་པའི་ལྷག་མ་བསྒོམ་པས་སྤང་པར་བྱ་བ་དང༌། ཉོན་མོངས་པ་ཅན་མ་ཡིན་པའི་ས་བཅུ་ལ་སྒྲིབ་པའི་ཤེས་བྱའི་སྒྲིབ་པ་བཅུ་དྲུངས་དབྱུང་བའི་དོན་དུ་བསྒོམ་པའོ། །དེ་ཉིད་མཐར་ཕྱིན་

པར་བྱེད་པས་ན་ལམ་མོ། །བྱང་ཆུབ་ཀྱི་ཕྱོགས་ཀྱི་ཆོས་ནི། ཐེག་པ་ཐུན་མོང་གི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་སོ་བདུན་དང༌། བྱང་ཆུབ་སེམས་དཔའི་སུམ་ཅུ་བཞི་དང༌། སངས་རྒྱས་ཀྱི་སུམ་ཅུ་སོ་དགུ་ལ་སོགས་པ་
དམིགས་པ་དང༌། རྣམ་པ་དང༌། དམིགས་པའི་ཆོས་ཀྱིས་བསྡུས་པ་ཐམས་ཅད་བསྒོམ་པས་ཏེ། འདི་ལ་ཅི་ལྟར་སྦྱོར་བ་ཡང་ཐེག་བསྡུས་ལས། དེ་ལྟར་ས་ལ་བཞུགས་ཏེ། མཐོང་བའི་ལམ་ཐོབ་པའི་བྱང་ཆུབ་སེམས་དཔའི་
རྣམ་པར་རིག་པ་ཙམ་ཉིད་ལ་ཞུགས་པ་བསྒོམ་པའི་ལམ་ལ་ཅི་ལྟར་སྦྱོར་ཞེ་ན། འདི་ལྟར་རྣམ་པར་གནས་པ་བསྟན་པ། བྱང་ཆུབ་སེམས་དཔའ་ཡི་ས་བཅུ་པ་མདོ་སྡེ་ཐམས་ཅད་བསྡུས་པ་ཉིད་དུ་ཉེ་བར་གནས་པ་རྣམས་ལ་
འདྲེས་པ་ལ་དམིགས་པ་འཇིག་རྟེན་ལས་འདས་པ་དང༌། དེའི་རྗེས་ལས་ཐོས་པའི་ཞི་གནས་དང་ལྷག་མཐོང་གི་ཤེས་པས་བསྐལ་པ་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོར་གོམས་པར་བྱས་པའི་ཕྱིར། དེ་དག་གནས་གྱུར་
ནས་སངས་རྒྱས་ཀྱི་སྐུ་རྣམ་གསུམ་ཐོབ་པར་བྱ་བའི་ཕྱིར་སྦྱོར་རོ། །དེ་བཞིན་དུ་མདོ་སྡེ་རྒྱན་ལས་ཀྱང༌། །དེ་ནས་འདི་ནི་ལྷག་མའི། །ས་རྣམས་བསྒོམ་པའི་ལམ་འདི་ལ། །ཡེ་ཤེས་རྣམ་པ་གཉིས་པོ་དག །བསྒོམ་ཕྱིར་རབ་
ཏུ་སྦྱོར་བར་བྱེད། །དེ་ལ་ཡེ་ཤེས་གཉིས་ཅི་ལྟར་སྦྱོར་ཞེ་ན། རྣམ་པར་མི་རྟོག་ཡེ་ཤེས་དེ། སངས་རྒྱས་ཆོས་ནི་སྦྱོང་བར་བྱེད། །མཉམ་བཞག་གི་ངོ་བོ་ནི་རྣམ་པར་མི་རྟོག་པའི་ཡེ་ཤེས་ཉིད་ཡིན་པའི་ཕྱིར་ཆོས་སྐུའི་ཡོན་ཏན་

།རྫོགས་པ་ལ་དབང་བྱེད་པའི་ཕྱིར་རོ། །གཞན་ནི་ཅི་བཞིན་རྣམ་འཇོག་པས།།སེམས་ཅན་རྣམས་ནི་ཡོངས་སྨིན་བྱེད། རྗེས་ལས་ཐོབ་པའི་ཡེ་ཤེས་ནི་སྒྱུ་མ་ལྟ་བུར་སངས་རྒྱས་ཀྱི་ཞིང་དང་
སེམས་ཅན་ཡོངས་སུ་སྨིན་པར་བྱེད་པ་སྟེ། རྣམ་པར་མི་རྟོག་པའི་ཡེ་ཤེས་ཉིད་ཡིན་པའི་ཕྱིར། ཆོས་སྐུའི་ཡོན་ཏན་རྫོགས་པ་ལ་དབང་བྱེད་པའི་ཕྱིར་རོ། གཞན་ནི་ཅི་བཞིན་རྣམ་འཇོག་པས། །སེམས་ཅན་རྣམས་ནི་ཡོངས་
སྨིན་བྱེད། །རྗེས་ལས་ཐོག་པའི་ཡེ་ཤེས་ནི་སྒྱུ་མ་ལྟ་བུར་སངས་རྒྱས་ཀྱི་ཞིང་དང༌། སེམས་ཅན་ཡོངས་སུ་སྨིན་པར་བྱེད་པ་སྟེ། རྣམ་པར་མི་རྟོག་པའི་ཡེ་ཤེས་ཀྱི་ལས་ཡིན་ནོ། །གྲངས་མེད་གཉིས་ནི་རྫོགས་པ་ཡིས།
བསྒོམ་པ་ཡི་ནི་ཚར་ཕྱིན་ཏེ། །ས་དྲུག་ལ་གྲངས་མེད་གཅིག་དང༌། །ས་གསུམ་ལ་གཅིག་སྟེ། འདིར་བསླབ་པ་གསུམ་རྫོགས་པའི་ཕྱིར་རོ། །དེ་ཡང་ཅི་ལྟ་བུ་ཡིན་ཞེ་ན། ཆོས་ཉིད་རབ་ཏུ་རྟོགས་ནས་འདིར། །ལྷག་པའི་ཚུལ་
ཁྲིམས་ལྷག་སེམས་དང༌། །ལྷག་པའི་ཤེས་རབ་ལ་རྗེས་སློབ། །ས་དང་པོར་ཆོས་ཉིད་ཀྱི་དོན་རྟོགས་ནས་སྤྲིན་པའི་ཕ་རོལ་ཏུ་ཕྱིན་པ་རྫོགས་ཤིང་གཉིས་པ་ལ་ཚུལ་ཁྲིམས་རྣམ་པར་དག་གོ །གསུམ་པ་ལ་བཟོད་པ་དང༌
བཞི་པ་ལ་བརྩོན་འགྲུས་དང་ལྡན་པས། སེམས་རྣམ་པར་དག་པའི་ཕྱིར་ལྷག་པའི་སེམས་ལ་འཇུག་སྟེ། དེས་ལྔ་པར་བསམ་གཏན་དང་། དྲུག་པར་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པར་འགྱུར། རྒྱུ་མཚན་ཡང་

ཤེས་རབ་སྤྱོད་ཡུལ་གཉིས་ཡིན་ཏེ། །ཆོས་ཀྱི་དེ་ཉིད་དེའི་ནི། །མི་ཤེས་ཤེས་སོགས་འཇུག་པ་ཉིད། །ཤེས་རབ་སྤྱོད་ཡུལ་དེ་ལྟ་བས། དེ་ས་གཉིས་ལ་རྣམ་པར་གནས། །དེ་ལྟར་ས་དྲུག་ཏུ་བསླབ་པའི་འབྲས་བུ་ནི་རྣམ་པ་
བཞི་གསུངས་སྟེ། །བསླབ་པའི་རྣམས་དང་བསྒོམ་བ་ཡི། །འབྲས་བུ་གཞན་ནི་རྣམ་པ་བཞི། །དེ་རྣམས་ཀྱི་དང་པོ་ནི་ས་བདུན་པ་ཐབས་མཁས་པ་རྣམ་པར་དག་པས་མཚན་མ་མེད་ལ་འདུ་བྱེད་དང་བཅས་པ་ཐོབ་པ་སྟེ
མཚན་མེད་འདུ་བྱེད་དང་བཅས་པ། གནས་པ་འབྲས་བུ་དང་པོ་ཡིན། །གཉིས་པར་ནི་འདུ་བྱེད་ལའང་ཉེ་བར་ཞི་ནས་ཆོས་སྐུ་ཉིད་དུ་འགྱུར་ཏེ། རྣམ་པར་མི་རྟོག་པའི་དབྱིངས་ལས་རེག་ཅིང། ཡིད་དང་འཛིན་པ་དང་རྣམ་
པར་རྟོག་པ་མེད་པར་འགྱུར་བས་སངས་པ་རྒྱས་ཀྱི་གསང་བ་ལ་རེག་པ་ན། སྐད་ཅིག་དེ་ལ་སངས་རྒྱས་ཐམས་ཅད་ཀྱིས་སྣང་བ་མེད་པ་དེ་ལས་བསྐུལ་ནས། ཡེ་ཤེས་ཀྱི་སྣང་བ་ཚད་མེད་པ་ཐོབ་པས། ཞིང་རྣམ་པར་དག་པ་
ཐོབ་པའོ། །རྒྱུ་མཚན་འདིས་ན། །དེ་ཉིད་མངོན་དུ་བྱེད་མེད་དང༌། །ཞིང་ནི་རྣམ་པར་དག་པ་དོན། །འབྲས་བུ་གཉིས་པར་འདོད་པ་ཡིན། །འདི་ནི་སྨོན་ལམ་གྱི་ཕ་རོལ་ཏུ་ཕྱིན་པ་སྟེ། སྨོན་པ་ཙམ་གྱིས་ཞིང་རྒྱ་མཚོ་རྣམ་པར་
དག་པའི་ཕྱིར་རོ། །གསུམ་པ་ནི། སེམས་ཅན་གྱི་ཁམས་རྒྱ་མཚོ་བརྗོད་དུ་མེད་པ། སྐད་ཅིག་གཅིག་ལ་སྨིན་བར་བྱེད་པས་སྟོབས་ཀྱི་ཕ་རོལ་ཏུ་སོན་པ་སྟེ། སོ་སོ་ཡང་དག་པར་རིག་པ་བཞིའི་མངོན་སུམ་དུ་བྱས་

༄༅། །པ་ཆོས་ཐམས་ཅད་ཀྱི་དབང་ཕྱུག་ཏུ་གྱུར་པའི་ཕྱིར་རོ། །སེམས་ཅན་སྨིན་པར་གྲུབ་ཉིད་དང༌། །དེ་མ་ཐག་ཏུ་ཏིང་ངེ་འཛིན་རྒྱ་མཚོའི་རྣམ་པར་ཐར་པ་དང༌། གཟུངས་ཐམས་ཅད་ཀྱི་མཐར་
སོན་བས་སྤྲུལ་པ་རྒྱ་མཚོས་འཇིག་རྟེན་གྱི་ཁམས་ཐམས་ཅད་དུ་འཇུག་ཅིང༌། སློབ་མ་དུལ་བ་རྒྱ་མཚོ་བ་སྤུ་གཅིག་ཏུ་སྡུད་པ་ལ་དབང་བསྒྱུར་བས། ཡེ་ཤེས་ཀྱི་ཕ་རོལ་ཏུ་ཕྱིན་པའི་ས་བཅུ་པ་ལེགས་པར་བསྒོམ་བའི་
མཐར་ཕྱིན་པ་དང༌། གཉིས་དང་ཅི་ལྟར་མངོན་བར་བརྗོད་པའི་ཆོས་དང་མཐུན་བ་དེ་ལ་ཆོས་ཉིད་བདག་གཅིག་པ་དང༌། དེ་ལས་བྱུང་པའི་འབྲེལ་པ་ཅན་དུ་གནས་པ་ནི་མ་ཡིན་ནོ། རྒྱུད་བླ་མ་ལས་ཀྱང༌། །སེམས་ཅན་
ཁམས་ཀྱི་ཉོན་མོངས་སྦུབས། །མ་འབྲེལ་ཐོག་མ་མེད་པ་ནས། །སེམས་ཀྱི་རང་བཞིན་དྲི་མེད་ནི། །ཐོག་མ་མེད་པ་ཡིན་ཞེས་བརྗོད། །ཞེས་གསུངས་སོ་། དེས་ན་འདིར་གནས་ནི་དབྱེ་བ་མེད་པའི་དག་པ་དང༌། རྒྱུ་མཐུན་
པའི་དོན་གྱིས་སོ་སོ་རང་རིག་ཕ་ལ་བརྟེན་པའོ། །འདི་ལྟར་ཆོས་དང་ཆོས་ཉིད་ཡོད་པ་དང་མེད་པ་དག་ལ་མེད་ཀྱང་སྣང་བ་སྔར་བསྟན་ལ། ཡོད་པ་ཉིད་ལ་དྲི་མ་མེད་བཞིན་རྣམ་པར་དག་དགོས་པ་མི་འགལ་ཏེ། །ཆོས་
མེད་པ་དང་དམིགས་པ་དང༌། །ཀུན་ནས་ཉོན་མོངས་མེད་རྣམ་དག །སྒྱུ་མ་ལ་སོགས་འདྲ་བ་དང༌། །དེ་བཞིན་ནམ་མཁའ་འདྲར་ཤེས་བྱ། །ཞེས་མདོ་སྡེ་རྒྱན་ལས་གསུངས་པ་བཞིན། །འདི་ནས་རྒྱས་པར་སྟོན་པ་ཤེས་པར་

བྱའོ། །གཞི་འདི་ན་བརྟེན་ན་གསུམ་པ་སྦྱོར་ལམ་འབྱུང་བས་ན་དེ་བཤད་པ། དེ་ལ་ངེས་པར་རྟོག་པ་ན་ཐེག་པ་ཆེན་པོའི་མདོ་སྡེ་ལ་བརྟེན་བའི་ཚུལ་བཞིན་དུ་ཡིད་ལ་བྱེད་པས་བསྡུས་པ་སྦྱོར་པའི་ལམ་ཐམས་ཅད་དོ་ཞེས་
གསུངས་སོ། །འདིར་ལམ་ལྔའི་ཚོགས་ཀྱི་ལམ་ནི་ངེས་པར་རྟོག་པའི་རྒྱུར་གྱུར་པ། ཆོས་དང་ཆོས་ཉིད་རྣམ་པར་འབྱེད་པ་ལ་འཇུག་པ་ཙམ་ཉིད་ནས་མོས་པ་ཙམ་ལ་བརྟེན་པ་བསོད་ནམས་ཆ་མཐུན་པ་མང་བ་ལ་དུས་ཡུན་
རིང་དུ་འཇུག་པས་ཐེག་པ་གསུམ་གྱི་རིགས་རང་བཞིན་ལས་རྒྱས་འགྱུར་འབྱུང་པར་བྱེད་པ་སྟེ། །བསྐལ་པ་གྲངས་མེད་ངེས་འབྱུང་ཞིང༌། །མོས་པ་རྣམ་པར་འཕེལ་བྱེད་པ། །ཅི་ལྟར་ཆུ་ཡིས་རྒྱ་མཚོ་བཞིན། །དགེ་ཆོས་
རྣམས་ཀྱི་ཡང་དག་རྫོགས། །ཞེས་མདོ་སྡེ་རྒྱན་ལས་བྱུང་བ་ལྟར་ཡིན་ནོ། །འདིར་ཡང་ཐེག་པ་ཆུང་ངུ་དག་མོས་པ་ཕྲ་མོ་ལ་བརྟེན་ནས་ངེས་པར་འབྱུང་བའི་གཞི་འཕགས་པ་ལམ་སྲན་གྱི་སྔོན་གྱི་རྒྱུ་ལྟ་བུ་གསུངས་ཀྱང༌།
འདིར་ཐེག་པ་བླ་ན་མེད་པ་ནི་སྔར་བཤད་པའི་ཤེས་བྱའི་གནས་དང༌། མཚན་ཉིད་ཤེས་ནས་འཇུག་དགོས་པས་ཐོས་བསམ་བསྒོམ་གསུམ་གྱིས་རབ་ཏུ་ཕྱེ་བ་སྟེ། དེས་ན་རྒྱུ་བསམ་གྱིས་མི་ཁྱབ་པ་ལ་འཇུག་གོ །དེས་ན་ཐར་
པའི་ཆ་དང་མཐུན་ད་པ་ཡང་སངས་རྒྱས་ཀྱི་རང་བཞིན་དྲི་མ་དང་བཅས་པའི་ཁམས་ལ། བྱང་ཆུབ་པ་དང༌། ཡོན་ཏན་འཕྲིན་ལས་དང་བཅས་པ་རང་ལ་ཡོད་ཀྱང་བསྒྲིབ་པ་གཉིས་ཀྱིས་བཅིངས་པ་མཐོང་ནས། དག་པ་

།གཉིས་ལྡན་གྱི་སངས་རྒྱས་ཐུབ་པ་ལྟ་བུ་དང་། ཆོས་དང་དགེ་འདུན་གྱི་ཚུལ་མཐོང་བས་དད་པ་དང༌། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་ལ་རྒྱུ་དང་འབྲས་བུར་ཤེས་ནས་སྦྱོར་བའི་༄༅།
མོས་པའི་བརྩོན་འགྲུས་དང་། །བསམ་པ་ཕུན་གསུམ་ཚོགས་པ་རང་དོན་རྐྱང་པ་མ་ཡིན་པའི་གཞན་དོན་དང་འབྲེལ་བའི་སྨོན་ལམ་ཅན་གྱི་དྲན་པ་དང་། རྟེན་རྣམ་པར་མི་རྟོག་པའི་ཡེ་ཤེས་སུ་ཤེས་པ་ལ་སེམས་པའི་ཏིང་ངེ་
འཛིན་དང༌། ཆོས་རྣམས་རྟོགས་པའི་ཤེས་རབ་སྔར་བརྗོད་པ་ལྟར་ཤེས་པ་ནི་སངས་རྒྱས་ཀྱི་ཐར་པ་ཆེན་པོ་ཕྱིར་རོ། །ཞེས་པ་དང༌། གཞན་ཡང་བློ་གྲོས་རྒྱ་མཚོའི་མདོ་ལས་བྱུང་བ་གསུངས་པ། དེ་དག་གི་འཁོར་བའི་རྒྱུ་
དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཞེ་ན། འདི་ལྟ་སྟེ་བསོད་ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང་། བསམ་བཞིན་དུ་སྲིད་པར་སྐྱེ་པ་ཡོངས་སུ་འཛིན་པ་དང༌། སངས་རྒྱས་དང་
ཕྲད་པ་དོན་དུ་གཉེར་བ་དང༌། སེམས་ཅན་ཡོངས་སུ་སྨིན་པར་བྱ་བའི་ཕྱིར་མི་སྐྱོ་བ་དང༌། དམ་པའི་ཆོས་འཛིན་པ་ལ་བརྩོན་པ་དང༌། སེམས་ཅན་གྱི་བྱ་བ་ཅི་ཡོད་པ་ལ་འགྲུས་པ་དང༌། ཆོས་ཉིད་ལ་ཆགས་པའི་བསམ་པ་
དང་མ་བྲལ་བ་དང༌། ཕ་རོལ་ཏུ་ཕྱིན་པའི་ཀུན་ཏུ་སྦྱོར་བ་རྣམས་མི་འདོར་བ་སྟེ། བློ་གྲོས་རྒྱ་མཚོ་གང་གིས་བྱང་ཆུབ་སེམས་དཔའ་ཀུན་ཏུ་སྦྱོར་བར་བྱེད་ཀྱང༌། ཉོན་མོངས་པའི་སྐྱོན་གྱིས་མི་གོས་པ། དགེ་བའི་རྩ་པ་དང་

མཚུངས་པར་ལྡན་པའི་ཉོན་མོངས་པ་ནི་འདི་དག་གོ །ཡང་གསུངས་པ། བཅོམ་ལྡན་འདས། གང་གི་ཚེ་དགེ་བའི་རྩ་བ་ལགས་ན་རྒྱུ་ཅིའི་སླད་དུ་ཉོན་མོངས་པ་ཞེས་བགྱི། བཀའ་སྩལ་པ་བློ་གྲོས་རྒྱ་མཚོ། འདི་ལ་དེ་ལྟ་
བུའི་རང་བཞིན་གྱི་ཉོན་མོངས་པ་འདི་དག་གིས། བྱང་ཆུབ་སེམས་དཔའ་ཁམས་གསུམ་དུ་ཀུན་ཏུ་སྦྱོར་ལ། ཁམས་གསུམ་པ་ཡང་ཉོན་མོངས་པ་ལས་འབྱུང་བ་ཡིན་ནོ། །བྱང་ཆུབ་སེམས་དཔའ་ནི་ཐབས་མཁས་པ་དང༌།
དགེ་བའི་རྩ་བའི་སྟོབས་བསྐྱེད་པས། བསམ་བཞིན་དུ་ཁམས་གསུམ་ཀུན་ཏུ་སྦྱོར་ཏེ། དེས་ན་ཉོན་མོངས་པ་དང་མཚུངས་པར་ལྡན་བའི་དགེ་བའི་རྩ་བ་ཞེས་བྱའོ། །ཅི་སྲིད་ཁམས་གསུམ་དུ་ཀུན་ཏུ་སྦྱོར་བས་ཡིན་གྱི།
སེམས་ཉེ་བར་ཉོན་མོངས་པས་ནི་མ་ཡིན་ནོ། །ཞེས་བྱུང་ངོ༌། གཞན་ཡང༌། །རྒྱལ་སྲས་འགྱུར་མེད་ཆོས་ཉིད་འདི། །རྟོགས་ནས་མ་རིག་མདོངས་རྣམས་ཀྱིས། །སྐྱེ་པ་ལ་སོགས་དག་ཏུ་ནི། །མཐོང་བ་གང་ཡིན་དེ་རྨད་དོ།
ཞེས་བྱ་བ་ལ་སོགས་པའི་ཚིགས་བཅུས་གསུངས་པ། གཉིས་ཀྱིས་ས་དང་པོ་དང༌། གསུམ་པ་དང་བཞི་པས་ས་དྲུག་དང༌། ལྔ་པས་བརྒྱད་པ་དང༌། གཞན་གསུམ་གྱིས་ས་བཅུ་པའི་ཡོན་ཏན་དང༌། དེ་འོག་གཉིས་ཀྱིས་
སངས་རྒྱས་དང་ཁྱད་མེད་པ་དང༌། ཡོད་པའི་ཚུལ་གྱིས་རྒྱས་པར་གསུངས་སོ། །དེ་བཞིན་དུ་དཔལ་འཕྲེང་གི་མདོ་དང་མྱ་ངན་ལས་འདས་པ་ཆེན་པོར་ཡང་གསུངས་སོ། །རིགས་པ་ཡང༌། ལུང་གིས་བསྟན་པ་ནི། བྱང་ཆུབ་

༄༅། །སེམས་དཔའ་སྦྱོར་ལམ་དུ་བསམ་གཏན་བཞི་་ཀ་ཐོབ་ནས། སངས་རྒྱས་མཆོད་པ་དང༌། ཆོས་མཉན་བའི་ཕྱིར་འཇིག་རྟེན་གཞན་དུ་རྫུ་འཕྲུལ་གྱིས་འགྲོ་བ་དེ་མཐོང་ལམ་ས་དང་པོར་
བསམ་གཏན་བཞི་པ་མི་འཐོབ་པར་འཇུག་གོ །ཞེས་འགལ་བ་དང༌། རྟགས་ཀྱི་ཐད་ཀར། གཟུགས་སོགས་འདུ་ཤེས་ལས་ལྡོག་ཅིང༌། །སེམས་བརྟན་ཐེག་པ་དམན་དག་ལས། །རྣམ་ལོག་བསམ་གཏན་ལ་་སོགས་
པའི། །ཡན་ལག་ཡོངས་སུ་ཟད་པ་དང༌། །ཞེས་ཀྱང་བྱུང་ངོ༌། །གཞན་ཡང༌། མཐོང་ལམ་པ་འདོད་ན། སེམས་ཀྱི་སྐད་ཅིག་ལ་ཏིང་ངེ་འཛིན་བརྒྱ་བསྒོམས་ཏེ། ཞིང་བརྒྱ་གཡོ་བ་ལ་སོགས་པ་བྱེད་པ་ཐོབ་པ་དེས བསམ་
གཏན་བཞི་པ་ཐོབ་པ་དང༌། དགྲ་བཅོམ་སྟེ། །ཏིང་ངེ་འཛིན་དང་གཟུངས་རྣམས་ནི། །གྲུབ་པས་འབྲས་བུ་དམ་པ་ཡིན། །འབྲས་བུ་རྣམ་པ་འདི་བཞི་ནི། །ས་བཞི་པོ་ལ་ཡང་དག་བརྟེན། །ཅེས་གསུངས་སོ། །འདི་ལྟར་
བསྒོམ་པའི་ལམ་ལ་ཤེས་བྱའི་མཚན་ཉིད་འཇུག་པའི་རྒྱུ་དང་འབྲས་བུར་ཕ་རོལ་ཏུ་ཕྱིན་པ་དྲུག་དང་བཞིར་བསྟན་པ་དང་། དེ་བསྒོམ་པའི་རབ་ཏུ་དབྱེ་བ་ས་བཅུ་རྣམས་སུ་བསྟན་ཏེ། རྒྱས་པར་ནི་ཐེག་པ་ཆེན་པོ་བསྡུས་པ་
དང༌། མདོ་སྡེ་རྒྱན་གྱི་ཕ་རོལ་ཏུ་ཕྱིན་པའི་སྐབས་དང༌། ཡོངས་སུ་སྦྱོང་བ་ནི་མངོན་པར་རྟོགས་པའི་རྒྱན་གྱི་སའི་ཡོངས་སྦྱོང་དང༌། བྱང་ཆུབ་སེམས་དཔའི་ས་དང༌། ས་བཅུ་པའི་མདོར་གསུངས་སོ། འདིར་བྱང་ཆུབ་

སེམས་དཔའ་དང༌། ཉན་ཐོས་ཀྱི་བསྒོམ་པའི་ལམ་གྱི་ཁྱད་པར་ནི། ཉན་ཐོས་རྣམས་ཀྱི་བསམ་གཏན་བཞི་དང༌། གཟུགས་མེད་པ་བཞི་ལ་འདོད་ཆགས་དང༌། ཁོང་ཁྲོ་ལ་སོགས་པའི་ཉོན་མོངས་པ་བག་ལ་ཉལ་གང་
ཡིན་པ་དེའི་ས་དང༌། བདེན་བཞིའི་ཤེས་རབ་ཀྱིས་སྤོང་ཞིང༌། ཁམས་གསུམ་ལས་འདའ་བ་ཞི་བ་ཁོ་ན་དོན་དུ་གཉེར་པས་བསྒོམ་པ་ཡིན་ལ། དེའི་ཕྱིར་ཉན་ཐོས་ཀྱི་བསྒོམ་ལམ་ལ་ཟག་མེད་ཀྱི་མིང་གིས་བཏགས་པའོ།
བྱང་ཆུབ་སེམས་དཔའ་རྣམས་ནི་མཐོང་བའི་ལམ་ཐོབ་མ་ཐག་ཏུ། ཁམས་གསུམ་ལས་འདས་པའི་ཉོན་མོངས་པ་མེད་པ་དེ་ཐོབ་ཀྱང་སླར་ཐུགས་རྗེ་ཆེན་པོས་འཁོར་བ་ཉིད་ཆེད་དུ་འཛིན་ཅིང་། ནམ་མཁའི་མཐས་གཏུགས་
པའི་སེམས་ཅན་ཐམས་ཅད་ཀྱི་ཉོན་མོངས་པ་ཤེས་ནས་སེལ་ཅིང༌། ཐབས་མཁས་པ་ཐོབ་པའི་སྤང་གཉེན་གྱི་རྟོག་པ་ཐམས་ཅད་མཁོ་བར་གཟིགས་པས་དང་དུ་ལེན་ཅིང་མངོན་དུ་མཛད་པས་བྱང་ཆུབ་སེམས་དཔའི་
བསྒོམ་ལམ་ཟག་བཅས་ཡིན་ཞེས་བཏགས་པ་ཡིན་ཏེ། ངེས་པར་ན་བྱང་ཆུབ་སེམས་དཔའི་བསྒོམ་ལམ་ནི། ཉོན་མོངས་མེད་པ་ཡིན་པར་ཤེས་པར་བྱའོ། །འདི་ལ་རྒྱུ་མཚན་བཤད་པ་ནི། ལུང་དང་རིགས་པ་གཉིས་ཡོད་དེ།
ང་པོ་ནི་རྒྱུད་བླ་མ་ལས། །འཕགས་པས་འཆི་དང་ན་བ་དང༌། །རྒ་བའི་སྡུག་བསྔལ་རྩད་ནས་སྤང༌། །ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་མེད། །མ་དག་པའི་གནས་སྐབས་ཀྱི་ན་རྒས་འཆི་བའི་མེ་

༄༅། །ལྟ་བུ་འདིའི་ཉེར་ལེན་བུད་ཤིང་ལྟ་བུ་ནི། ཚུལ་བཞིན་མ་ཡིན་པའི་ཡིད་ལ་བྱེད་པ་དང༌། ལས་དང་ཉོན་མོངས་པ་སྔོན་དུ་འགྲོ་བའི་སྐྱེ་བ་ཡིན་ཏེ། བྱང་ཆུབ་སེསམ་དཔའ་ཡིད་ཀྱི་རང་
བཞིན་གྱི་ལུས་ཐོབ་པ་རྣམས་ལ། གང་ཞིག་ཤིན་ཏུ་སྣང་བ་མེད་པར་གྱུར་པས་གཅིག་ཤོས་གཏན་འབར་ཁ་མེད་པར་རྟོགས་པའོ། །དེ་ཡང༌། །ཅི་བཞིན་ཡང་དག་མཐོང་བའི་ཕྱིར།། སྐྱེ་སོགས་རྣམས་ལས་འདས་གྱུར་ཀྱང༌།
མ
སྙིང་རྗེའི་བདག་ཉིད་སྐྱེ་བ་དང༌། །འཆི་དང་རྒ་དང་ན་བར་སྟོན། །བྱང་ཆུབ་སེམས་དཔའ་རྣམས་ནི་དགེ་བའི་རྩ་བ་ཀུན་ཏུ་སྦྱོར་བ་ཅན་ཏེ། བསམས་བཞིན་དུ་སྐྱེ་བ་ལ་དབང་བ་ཉིད་ལ་བརྟེན་ནས། །སྙིང་རྗེས་ཁམས་
གསུམ་དུ་ཡང་དག་པར་སྦྱོར་རོ། །སྐྱེ་རྒས་ན་འཆི་ཉེ་བར་སྟོན་ཀྱང་ཆོས་འདི་དག་ཀྱང་མེད་དོ། །ཁམས་དེ་ཉིད་སྐྱེ་བ་མེད་པ་དང༌། འགག་པ་མེད་པར་ཡང་དག་པ་ཅི་ལྟ་བ་བཞིན་དུ་མཐོང་བའི་ལས་ལ་དབང་བའོ། །དང་
པོ་གཉིས་བརྒྱད་པ་ལ་ཐོབ་བོ། །དགུ་པ་ནི་ཡེ་ཤེས་ལ་དབང་བ་ཉིད་འཐོབ་སྟེ། སོ་སོ་ཡང་དག་པར་རིག་པ་ཐོབ་པའི་ཕྱིར་རོ། །བཅུ་པས་ནི། ལས་ལ་དབང་བ་ཉིད་དུ་རྟོགས་ཏེ། །ཅི་ལྟར་འདོད་པ་བཞིན་དུ་སྤྲུལ་པ་རྣམས་
ཀྱིས་སེམས་ཅན་གྱི་དོན་བྱེད་པའི་ཕྱིར་རོ། །ཞེས་གསུངས་སོ། །བསྒོམ་པའི་ལམ་ནི་ཟབ་པ་སྟེ། །ཟབ་མོ་སྟོང་པ་ཉིད་ལ་སོགས། །ཟབ་པ་དེ་འདིར་སྒྲོ་འདོགས་དང༌། །སྐུར་པའི་མཐའ་ལས་གྲོལ་བ་ཉིད། །ཁྱབ་དང་ཉི་ཚེ་

ལྷག་པ་དང༌། །མཉམ་དང་ལེན་དང་སྤོང་བ་ཡི། །སྒྲིབ་པ་ལས་ནི་རྣམ་གྲོལ་བ། །རྣམ་པར་མི་རྟོག་ཡེ་ཤེས་ཀྱིས། །དུག་སྨན་ཆེན་པོས་དུག་སེལ་ལྟར། །མཉམ་པ་ཉིད་དུ་སྦྱོང་པར་བྱེད། །མི་རྟོག་པ་ལ་ཐམས་ཅད་སྣང༌།
རྣམ་མི་རྟོག་གིས་ཐམས་ཅད་བྱེད། །མི་རྟོག་ནུས་པའི་ཡེ་ཤེས་ཀྱིས། །སྒྲིབ་གཉིས་ཅི་ལྟར་བསལ་བ་བཞིན། །ཐོད་རྒལ་འཇུག་པའི་ཏིང་འཛིན་གྱིས། །མཐུ་ཡང་ཐམས་ཅད་འགྲུབ་པ་དེ། །སེམས་ཀྱི་སྐད་ཅིག་སྐད་ཅིག་ལ།
སངས་རྒྱས་རྣམས་མཆོད་ཆོས་ཀུན་འཛིན། །ཞིང་རྣམས་སྦྱོང་ཞིང་སེམས་ཅན་སྒྲོལ། །ཕ་རོལ་ཕྱིན་རྫོགས་སྦྱོང་བ་ནི། །བསམ་གྱིས་མི་ཁྱབ་བྱེད་པས་ན། །སངས་རྒྱས་ཁོ་ནའི་སྤྱོད་ཡུལ་ལོ། །དང་པོ་ས་ཐོབ་རྒྱལ་སྲས་ཀྱང༌
བསེ་རུ་ལྟ་བུ་བརྒྱ་དང་མཉམ། །གང་དག་ཉན་ཐོས་བསྒོམ་ལམ་དང༌། །མཐུན་བཤད་རྒྱལ་སྲས་བྱིས་པར་མཚུངས། །སྒྱུ་མ་ལྟར་རྟོགས་འགོག་པ་དང༌། །བྲལ་ཟད་འགོག་པ་ཐ་དད་ཏེ། །སྤང་གཉེན་གཉིས་ཀྱི་ངོ་བོ་ཡིན།
ཁམས་གསུམ་ཟག་པ་འདུས་བྱས་དང༌། །ཟག་མེད་ལས་ཀྱི་ཡེ་ཤེས་ལས། །གཅིག་ཏུ་རྟོགས་པ་འཁྲུལ་པ་ཡིན། །ཉི་མའི་དཀྱིལ་འཁོར་བྱེད་ལས་རྣམས། །མེ་ཁྱེར་འཕོང་ལ་སྦྱར་དང་མཚུངས། །ཚུལ་འདི་དིང་སང་མཁས་
གྲུབ་རྣམས།།ལེགས་པར་བརྟགས་ན་དོན་ཆེན་འགྱུར། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། རྗེས་སུ་དྲན་བའི་ལམ་བཤད་པའོ། །དྲུག་པ་ཉེ་བར་སོན་པ་མཐར་ཐུག་གི་ལམ་བཤད་པ་ནི། དེའི་བདག་ཉིད་

༄༅། །དུ་ཉེ་བར་སོན་པ་ནི། དེ་བཞིན་ཉིད་དྲི་མ་མེད་པར་གྱུར་པ་ན། ཐམས་ཅད་དེ་བཞིན་ཉིད་ཙམ་དུ་སྣང་བ་སྟེ། དེ་ཡང་གནས་ཡོངས་སུ་གྱུར་པས་ཡོངས་སུ་གྲུབ་པ་ཡིན་ནོ། །ཞེས་
གསུངས་ཏེ། སངས་རྒྱས་ཀྱི་ཆོས་སྐུ་གཉིས་ཀྱི་ངོ་བོ་རྣམ་པར་མི་རྟོག་པའི་ཡེ་ཤེས་སུ་གསུངས་པ། དེའི་བདག་ཉིད་དུ་མཐར་སོན་པ་ནི་མཐར་ཕྱིན་པ་ཞེས་བྱའོ། །འདི་ཡང་འགྱུར་བ་མེད་པའི་དེ་བཞིན་ཉིད་དང༌། གཞན་
91
མ་ཡིན་པའི་དེ་བཞིན་ཉིད་ཕྱིན་ཅི་མ་ལོག་པ་སྟེ། ཡོངས་གྲུབ་གཉིས་ཀྱི་རང་བཞིན་ནི་དེ་བཞིན་ཉིད་དེ། དེ་ལ་ཀུན་བརྟགས་གཞན་དབང་གི་དྲི་མ་མེད་པར་གྱུར་པ་ན། ཤེས་བྱ་ཐམས་ཅད་གཉིས་སུ་མེད་པས། ཡེ་ཤེས་
ཟང་མར་གྱུར་ཏེ། དེ་བཞིན་ཉིད་ཙམ་དུ་སྣང་བ་སྟེ། འདི་ནི་སེམས་ཡིད་རྣམ་པར་ཤེས་པ་གནས་གྱུར་ནས་ཡེ་ཤེས་ལྔའི་རང་བཞིན་དུ་ཡོངས་སུ་གྲུབ་པ་ཡིན་ནོ། །འདིར་འགྱུར་བ་ནི་བསྒོམ་པའི་ལམ་མཐར་ཐུག་པར་
དེ་ནི་སྐད་ཅིག་མ་ཞེས་མངོན་པར་རྟོགས་པའི་རྒྱན་དུ་གསུངས་ཏེ། ཟག་པ་མེད་པའི་ཆོས་གཅིག་གི་རང་བཞིན་དུ་ཆོས་ཐམས་ཅད་བསྡུས་ནས་རྟོགས་པར་འགྱུར་སྟེ། ཟོ་ཆུའི་རྒྱུད་ཐམས་ཅད་རྟོག་པ་ཅིག་གིས་འགུལ་བ་
ལྟར་རོ། །དེའི་ཚེ་རྣམ་པར་སྨིན་པའི་སྐད་ཅིག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན་དང༌། ཆོས་དཀར་པོ་ཐམས་ཅད། དབྱེ་བ་མེད་པར་རང་གི་རང་བཞིན་དུ་གྱུར་པས་སྐད་ཅིག་མའི་ཡེ་ཤེས་ཞེས་བྱའོ། །དེ་ལ་

ཀུན་བརྟགས་གཞན་དབང་གི་མཚན་ཉིད་སྣང་ཡང་མི་བདེན་པ་རྨི་ལམ་ལྟར་རྟོགས་པ་མཐར་ཕྱིན་པས། ཕ་རོལ་ཏུ་ཕྱིན་པའི་སྤྱོད་པ་དག་པ་ཕུལ་དུ་ཕྱིན་པ་དང༌། ཆོས་ཐམས་ཅད་དམིགས་སུ་མེད་པའི་དོན་སྐྱེས་བུ་གཉིད་
ལས་སད་པ་ལྟ་བུར་སྒྲིབ་པ་ཐམས་ཅད་ལས་གྲོལ་བར་གྱུར་པའི་ཕྱིར་རོ། །དེས་ན་འདིར་སྒྲིབ་པ་ཐམས་ཅད་ཟད་པའི་ཤེས་པ་དང༌། ཆོས་ཐམས་ཅད་མི་སྐྱེ་བ་མངོན་སུམ་མཐར་ཐུག་པས་ཟད་པ་དང་མི་སྐྱེ་བ་ཤེས་པའོ།
ཐེག་བསྡུས་ལས་ཀྱང་། ཅི་ལྟར་ཆོས་ཀྱི་སྐུ་འདི་རེག་པ་ཐོག་མ་ཉིད་དུ་ཐོབ་ཅེ་ན། ཐེག་པ་ཆེན་པོའི་ཆོས་འདྲེས་པ་ལ་དམིགས་པ་རྣམ་པར་མི་རྟོག་པ་དང༌། རྗེས་ལས་ཐོབ་པའི་ཡེ་ཤེས་ལྔ་ལེགས་པར་བསྒོམས་པས་ཐམས་
ཅད་དུ་ཚོགས་ལེགས་པར་བསགས་པ་དང༌། སྒྲིབ་པ་ཕྲ་མོ་བཤིག་པར་དཀའ་བ་བཤིག་པའི་ཕྱིར། རྡོ་རྗེ་ལྟ་བུའི་ཏིང་ངེ་འཛིན་གྱིས་ཏིང་ངེ་འཛིན་དེའི་འཇུག་ཐོགས་སུ་སྒྲིབ་པ་ཐམས་ཅད་དང་བྲལ་པའི་ཕྱིར་དེའི་གནས་་
གྱུར་པ་འཐོབ་བོ། །ཞེས་གསུངས་ཏེ། །གང་གནས་གྱུར་པ་ཀུན་གཞིའི་རྣམ་ཤེས་དང༌། །གང་གིས་གནས་འགྱུར་པ་རྒྱུ་མཐུན་པའི་ཆོས་སྐུས་དང༌། གང་དུ་གནས་གྱུར་པ་དྲི་མ་མེད་པའི་ཆོས་སྐུར་དང༌། ཚུལ་ཅི་ལྟར་གནས་
གྱུར་པ། མེད་པའི་ཆོས་གཉིས་དག་ཅིང༌། ཡོད་པའི་ཆོས་ཉིད་སྣང་བར་གྱུར་པ་དང༌། དུས་ནམ་གྱུར་པ་རྣམ་པ་བཞི་པོ་མོས་པ་དང༌། རེག་པ་དང༌། རྗེས་སུ་དྲན་པ་དང༌། སྐད་ཅིག་གིས་དེའི་རང་བཞིན་དུ་གྱུར་པ་དང་

༄༅། །གནས་གྱུར་པ་ད་ཁྱད་པར་དདང་བཅས་པ་རྣམ་པ་བཅུས། འཆད་པར་འགྱུར་བ་གོ་རིམ་པ་དང་བཅས་པ་དྲུག་གིས་སངས་རྒྱས་ཉིད་སྟོན་པར་མཛད་པ་ཡིན་ནོ། །མདོ་སྡེ་རྒྱན་ལས་ཀྱང༌།
བསྒོམ་པ་ཐ་མ་ཐོབ་ནས་ནི། །བྱང་ཆུབ་སེམས་དཔའ་དབང་བསྐུར་བ། །རྡོ་རྗེ་ལྟ་བུའི་ཏིང་ངེ་འཛིན། །རྟོག་པས་མི་ཤིགས་ཐོབ་ནས་ནི། །གནས་གཞན་གྱུར་པ་མཐར་ཐུག་པ། །སྒྲིབ་པ་ཀུན་ཀྱི་དྲི་མེད་པ། གང་ལ་གནས་
ནས་སེམས་ཅན་ཀུན། །ཕན་ཕྱིར་རབ་ཏུ་སྒྲུབ་བྱེད་པ། །རྣམ་པ་ཐམས་ཅད་མཁྱེན་པ་ཡི། །གོ་འཕང་བླ་ན་མེད་པ་འཐོབ། །ཞེས་གསུངས་སོ། །རྒྱས་པར་ནི་འོག་ནས་སྟོན་ཏོ། །བདུན་པ་གནས་གྱུར་དེ་ཉིད་བཤད་པ་ལ་
གསུམ་སྟེ། འཚམས་སྦྱར་བ་དང༌། བསྟན་པ་དང༌། བཤད་པའོ། དང་པོ་ནི། རྣམ་པ་བཅུས་གནས་ཡོངས་སུ་གྱུར་པ་ལ་འཇུག་པ་བླ་ན་མེད་པ་ཡིན་ཏེ། ཞེས་གསུངས་འོག་ནས་སྟོན་པ་འདི་རྣམས་ཀྱི་གནས་གྱུར་ཡོངས་སུ་
རྫོགས་པ་སངས་རྒྱས་ཀྱི་གནས་གྱུར་བླ་ན་མེད་པ་སྟོན་ཏོ། །དེ་ཡང་གནས་གང་དག་ཞེ་ན། མདོར་བསྟན་པ་ནི། གནས་འགྱུར་གྱི་རང་བཞིན་གང་ཡིན་པ་དང༌། དངོས་པོ་གང་གནས་གྱུར་པ་དང༌། གང་ཟག་གང་གནས་
གྱུར་པ་དང༌། ཉན་རང་དང་ཐེག་ཆེན་པའི་གནས་འགྱུར་གྱི་ཁྱད་པར་རོ། །དགོས་པ་ཅི་ལ་བརྟེན་པ་དང༌། གནས་འགྱུར་གྱི་རྟེན་གང་ལས་གྱུར་པ་དང༌། གནས་གྱུར་པའི་རྒྱུ་ཡིད་ལ་བྱེད་པ་དང༌། དེའི་ལམ་ལ་ཅི་ལྟར་སྦྱོར་

བ་དང༌། གནས་གྱུར་མེད་ན་ཉེས་དམིགས་བཞི་ཡོད་པ་དང༌། ཡོད་པའི་ཕན་ཡོན་བསྟན་པ་སྟེ། རྣམ་པ་འདི་བཅུས་གནས་འགྱུར་ཤེས་པར་བྱའོ། །རྒྱས་པར་བཤད་པ་ནི་བཅུ་སྟེ། དང་པོ་གནས་འགྱུར་གྱི་རང་བཞིན་ནི
དེ་ལ་རང་བཞིན་ལ་འཇུག་པ་ནི། གློ་བུར་གྱི་དྲི་མ་དང༌། དེ་བཞིན་ཉིད་མི་སྣང་བ་དང༌། སྣང་བའི་དོན་དུ་དེ་བཞིན་ཉིད་དྲི་མ་མེད་པའོ། །ཞེས་པ་སྟེ། གློ་བུར་གྱི་དྲི་མ་ནི་རང་གི་སེམས་ཉིད་དྲི་མ་མེད་པ་རང་བཞིན་གྱིས་
འོད་གསལ་བ་ཡིན་ཀྱང༌། དེ་ཉིད་རང་གིས་རང་མ་རིག་པ་ལས། རྣམ་པར་རིག་པ་ཡུལ་དང་ཡུལ་ཅན་ལྟར་གཉིས་སུ་སྣང་སྟེ། ཡིད་ཀྱི་རྣམ་པར་རྟོག་པ་སྨིག་རྒྱུ་ལྟ་བུ་ལངས་ཤིང་ཡང་དག་པ་མ་ཡིན་པར་རྟོག་པས་དེ་
བཞིན་ཉིད་འོད་གསལ་བ་སྒྲིབ་པར་གྱུར་ཏོ། །སྒྲིབ་པ་འདི་མི་སྣང་ན་དེ་བཞིན་ཉིད་སྣང་བར་འགྱུར་ཏེ། དཔེར་ན་སའི་རྙོག་མ་དག་ན་ཆུ་དྭངས་བར་སྣང་བ་བཞིན་ཏེ། འདི་ནི་གནས་འགྱུར་གྱི་ངོ་བོ་ཡིན་ཏེ། མདོ་སྡེ་རྒྱན་
ལས། ཅི་ལྟར་ཆུ་རྙོག་པ་ལས་དྭངས་པ་ནི། །དྭངས་བ་ཉིད་དེ་དེ་ལས་སྐྱེས་མིན་གྱི། །དེ་ནི་དེ་ལ་དྲི་མ་བྲལ་བར་ཟད། །དེ་བཞིན་རང་སེམས་དག་ལ་ཚུལ་དེ་ཉིད། །སེམས་ནི་རྟག་ཏུ་རང་བཞིན་འོད་གསལ་འདོད། །དེ་ནི་
གློ་བུར་ཉེས་པས་མ་རུང་བྱས། །ཆོས་ཉིད་སེམས་ལས་གཞན་པའི་སེམས་གཞན་ནི། །འོད་གསལ་མ་ཡིན་རང་བཞིན་ལ་བརྗོད་དོ། །ཞེས་འོད་གསལ་བ་དང༌། །རང་བཞིན་སྟོང་པ་ཉིད་ལ་ནི། །རྣམ་རྟོག་གི་རང་བཞིན་

༄༅། །གོས་པ་མེད་དེ། རྣམ་རྟོག་ནི་མེད་པ་སྣང་བའི་ཕྱིར་རོ། །ཆོས་དབྱིངས་བསྟོད་པ་ལས་ཀྱང༌། །ཅི་ལྟར་སོ་གའི་དུས་ན་ཆུ། །དྲོ་འོ་ཞེས་ཀྱང་བརྗོད་པར་བྱ། །དེ་ཉིད་གྲང་པའི་དུས་སུ་་་
ནི༑ །གྲང་ངོ་ཞེས་ནི་བརྗོད་པར་བྱ། །ཉོན་མོངས་དྲ་བས་གཡོགས་པ་ན། །སེམས་ཞེས་མངོན་བར་བརྗོད་པར་བྱ། །དེ་ཉིད་ཉོན་མོངས་བྲལ་གྱུར་ན། །སངས་རྒྱས་ཞེས་ནི་བརྗོད་པར་བྱ། །ཞེས་པ་དང༌། རྒྱུད་ལས་ཀྱང༌།
81 སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབས། །དེ་ཉིད་བསལ་ན་སངས་རྒྱས་སོ། །ཞེས་བྱ་བ་ལ་སོགས་པ་མང་དུ་གསུངས་པ་ནི། གནས་གྱུར་གྱི་ངོ་བོ་སྟེ། དེ་ལྟར་ཤེས་པས་འཇུག་པ་ཞེས་
བཤད་དོ། །གཉིས་པ་དངོས་པོ་གང་གནས་འགྱུར་བ་ནི། དེ་ལ་དངོས་པོ་ལ་འཇུག་པ་ནི་ཞེས་འཚམས་སྦྱར་ནས། དངོས་པོ་ནི་གསུམ་ཡོད་དེ། གང་ཞེ་ན། ཐུན་མོང་པ་སྣོད་ཀྱི་རྣམ་པར་རིག་པའི་དེ་བཞིན་ཉིད་ཡོངས་སུ་
གྱུར་པ་དང༌། མདོ་སྡེའི་ཆོས་ཀྱི་དབྱིངས་ཀྱི་དེ་བཞིན་ཉིད་ཡོངས་སུ་གྱུར་པ་དང༌། ཐུན་མོང་མ་ཡིན་པའི་སེམས་ཅན་གྱི་ཁམས་ཀྱི་དེ་བཞིན་ཉིད་ཡོངས་སུ་གྱུར་པའོ། །ཞེས་གསུངས་པས་སྣོད་ཀྱི་རྣམ་རིག་ནི། མ་དག་པའི་
ཚེ༑ ཞིང་ཁམས་མ་དག་པའི་འཇིག་རྟེན་དུ་སྣང་ལ། གང་གི་ཚེ་དག་པས་སངས་རྒྱས་ཀྱི་ཞིང་དག་པར་འགྱུར་ཏེ། ཡུལ་དང་དབང་པོ་ལྔའི་ཆ་ཡིན་ནོ། །དེ་ཡང༌། །སྣོད་ཀྱི་འཇིག་རྟེན་མ་དག་པ། །དེ་ལ་དག་པར་བསྒྲུབས་

པ་ཡིས། །སངས་རྒྱས་ཞིང་ནི་དག་པ་ཉིད། །ཅེས་བྱམས་པས་གསུངས་སོ། །མདོ་རྒྱན་ལས་ཀྱང༌། །དོན་བཅས་འཛིན་པ་གཞན་གྱུར་ནས། །ཅི་ལྟར་འདོད་བཞིན་ལོངས་སྤྱོད་དག །བསྟན་ཕྱིར་ཞིང་ནི་དག་པ་ལ། །འབྱོར་
པ་དམ་པ་ཐོབ་པར་འགྱུར། །ཞེས་སོ། །མདོ་སྡེའི་ཆོས་ཀྱི་དབྱིངས་ནི། །བསྟན་པ་ཆོས་སྡེ་སྣོད་རྣམས་ཏེ། །མིང་ཚིག་ཡི་གེ་ལ་སོགས་པའི་མཚན་འཛིན་དག་ཅིང༌། དབང་འབྱོར་པ་སྟེ། དྲུག་པ་ཡིད་རྣམ་རྟོག་དང་བཅས་པ་
གནས་གྱུར་པའོ། །དེ་ཡང༌། །རྣམ་རྟོག་གཞན་དུ་གྱུར་པས་ནི། །དུས་རྣམས་ཀུན་ཏུ་ཡེ་ཤེས་དང༌། །ལས་རྣམས་ཀུན་ལ་ཐོགས་མེད་པའི། །འབྱོར་པ་དམ་པ་ཐོབ་པར་འགྱུར། །ཞེས་བྱུང་ངོ༌། །ཐུན་མོང་མ་ཡིན་པའི་སེམས་
ཅན་གྱི་ཁམས་ནི། ཀུན་གཞིའི་རྣམ་པར་ཤེས་པ་སྟེ། རྒྱུད་སོ་སོའི་ལས་འདུ་བྱེད་པ་རྣམ་ཤེས་བདུན་གྱིས་བསྐྱེད་པའི་འབྲས་བུ་ཡིན་པས་ཐུན་མོང་མ་ཡིན་པ་ཞེས་བྱའོ། །དེ་གནས་གྱུར་པ་ནི་ཆ་གཉིས་ཡོད་དེ། །རྟེན་གྱི་ཆ་
ཀུན་གཞི་དག་པས་ཆོས་སྐུ་དང་། བྱེད་པའི་ཆ་ཡིད་ཉོན་མོངས་ཅན་གནས་གྱུར་པས་མཉམ་པ་ཉིད་དེ། །ཡིད་ནི་གཞན་དུ་གྱུར་པས་ནི། །འབྱོར་དང་མཐུན་སྤྱོད་མི་རྟོག་པའི། །ཡེ་ཤེས་ཤིན་ཏུ་དྲི་མེད་པ། །འབྱོར་པ་དམ་པ་
ཐོབ་པར་འགྱུར། ཞེས་པ་དང༌། རྟེན་ནི་གཞན་དུ་གྱུར་པ་ན། །སངས་རྒྱས་དྲི་མེད་གནས་ལ་ནི། །མི་གནས་མྱ་ངན་འདས་པ་འདི། འབྱོར་པ་དམ་པ་ཐོབ་པར་འགྱུར། །ཞེས་གསུངས་སོ། །མདོར་བསྡུས་ན། སྣང་བ་དང༌།

། འདོམས་པ་དང་། ཀུན་ཏུ་སྟོན་པའི་འབྲས་བུ་ཐ་དད་པའི་ཕྱིར་གསུམ་དུ་བྱས་སོ། །གསུམ་པ་གང་ཟག་གང་གིས་གང་གནས་གྱུར་པ་ནི་གཉིས་ཏེ། ཐུན་མོང་མ་ཡིན་བ་དང༌། ཐུན་༄༅།
མོང་གི་གནས་གྱུར་རོ། །དང་པོ་ནི། གང་ཟག་ལ་འཇུག་པ་ནི། དང་པོ་གཉིས་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཉིད་ཀྱི་ཡོངས་སུ་གྱུར་པ་ཡིན་གྱི། ཞེས་གསུངས་ཏེ། ཉན་རང་ལ་ནི་སྣོད་དང་ཆོས་རྣམས་མི་
སྦྱོང་བར་ཞི་བ་དོན་དུ་གཉེར་བས་དེ་གཉིས་མི་དགོས་ལ། སངས་རྒྱས་དང་བྱང་ཆུབ་སེམས་དཔའ་རྣམས་ཞིང་དང་། ཆོས་ཐམས་ཅད་ལ་དབང་འབྱོར་བས་སྐུ་དང་ཡེ་ཤེས་འཕྲིན་ལས་སྟོན་པའི་ཕྱིར་དགོས་སོ།།དེའི་ཕྱིར་
ཉན་རང་དང་ཐུན་མོང་མ་ཡིན་པ་ཞེས་བྱའོ། །ཐུན་མོང་པ་ནི། ཕྱི་མ་ནི་ཉན་ཐོས་དང་རང་སངས་རྒྱས་རྣམས་ཀྱི་སྤང་ཡིན་ནོ་ཞེས་པ་ནི། ཐུན་མོང་མ་ཡིན་པའི་སེམས་ཅན་གྱི་ཁམས་ཞེས་བསྟན་པ། ཁམས་གསུམ་གྱི་ཉོན་
མོངས་ཐམས་ཅད་ཀྱི་རྟེན་བྱེད་པའི་ཀུན་ཞིའི་རྣམ་ཤེས་ཀྱི་ཆ་ཡིན་པས། དེ་ནི་འཕགས་པ་ཐམས་ཅད་ཀྱིས་སྤོང་དགོས་ཏེ། ཉོན་སྒྲིབ་རྟེན་དང་བཅས་པ་གཞོམ་བྱ་ཡིན་བའི་ཕྱི་རོ། །འདི་ལས་རྣམ་པར་གྲོལ་བ་ཐམས་ཅད་
མཚུངས་པས་རྣམ་པར་གྲོལ་བའི་ལུས་ཞེས་ཀྱང་བསྟན་ཏོ། །དགོངས་འགྲེལ་ལས་ཀྱང༌། །གང་གྲོལ་དེ་དག་རྣམས་ཀྱི་ཟག་པ་མེད་པའི་དབྱིངས། །འདི་གཉིས་གཅིག་ཏུ་གདགས་པར་བྱ་བ་འགའ་ཡང་མེད། ཞེས་གསུངས་

པའང་འདི་ཉིད་བསྟན་ཏོ། །བཞི་པ་གནས་འགྱུར་གྱི་ཁྱད་པར་བསྟན་པ་ནི། ཞིང་གི་ཁྱད་པར་དང་། །ཐོབ་པའི་ཁྱད་པར་གཉིས་ཏེ། དང་པོ་ནི། ཁྱད་པར་ལ་འཇུག་པ་ནི། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་
ཞིང་ཡོངས་སུ་དག་པའི་ཁྱད་པར་དང༌། ཞེས་པ་ཡུལ་དུ་སྣང་བའི་ཀུན་གཞི་ལ་ཡོད་པའི་མཚན་མ་རྣམ་ཤེས་ཀྱི་ཆ་སྦྱངས་ནས། ཞིང་དག་པ་ནི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་མངའ་ཞིང༌། སྟོན་
པའང་ཐོགས་པ་མེད་དོ། །དེའང་ཁམས་རྣམས་བྱེད་པ་པོ་མེད་པར་རང་གི་མཚན་ཉིད་འཛིན་པ་ལ་ཟབ་མོའི་རྟེན་ཅིང་འབྲེལ་བར་འབྱུང་བ་ལ་དབང་འབྱོར་པའི་ཕྱིར་རོ། །ཉན་ཐོས་རྣམས་ནི་འདི་ལྟར་སྣོད་ཀྱི་རྣམ་པ་མི་
659
སྦྱོང་བས་སེམས་ཅན་གཞན་དང་ཐུན་མོང་དུ་སྣང་བ་དང༌། རང་རྒྱལ་རྣམས་ཀྱི་ཅུང་ཟད་སྦྱངས་ཀྱང་དེ་དོར་ནས་ཟག་མེད་དུ་འཇུག་པའི་ཕྱིར་དོན་མེད་དོ། །ཐོས་པའི་ཁྱད་པར་ཡང༌། ཆོས་ཀྱི་སྐུ་དང་ལོངས་སྤྱོད་རྫོགས་ང
དང་། སྤྲུལ་པའི་སྐུ་ཐོབ་པས་གཟིགས་པ་དང༌། འདོམས་པ་དང་། དབང་འབྱོར་པ་ཉིད་ཐོབ་པའི་ཁྱད་པར་ལས་སོ། །ཞེས་པ་སྟེ། ཆོས་ཀྱི་སྐྲ་ནི་ཤེས་བྱ་ཅི་ལྟ་ཅི་སྙེད་པ་ཐམས་ཅད་གཟིགས་པ་ལ་དབང་འབྱོར་ལ། ལོངས་
སྤྱོད་རྫོགས་པ་ནི་ཟབ་པ་དང༌། རྒྱ་ཆེ་བའི་ཆོས་འདོམས་པ་དང་དབང་འབྱོར་ཏེ། ངོ་མཚར་དུ་མའི་སྒོ་སྟོན་པར་མཛད་དོ། །སྤྲུལ་པའི་སྐུ་ནི་སེམས་ཅན་གྱི་བྱ་བ་གྲུབ་པའི་རྟེན་བསམ་གྱིས་མི་ཁྱབ་པའི་ཡོན་ཏན་ཐོབ་ཅིང་

།སྟོན་པ་འདི་དག་ནི་ཉན་རང་ལ་མེད་པའོ། །རྒྱས་པར་ནི་འོག་ནས་མཐར་ཐུག་པའི་སྦྱོར་བར་འཆད་དོ། །ལྔ་པ་དགོས་པའི་ཁྱད་པར་ལ་འཇུག་པ་བཤད་པ་ནི། དེ་ལ་དགོས་པ་ལ་འཇུག་༄༅།
པ་ནི། སྔོན་གྱི་སྨོན་ལམ་གྱི་ཁྱད་པར་ལས་དང༌། ཐེག་པ་ཆེན་པོ་སྟོན་པའི་མི་གནས་པའི་ཁྱད་བར་ལས་དང༌། ས་བཅུ་པོ་རྣམས་སུ་སྦྱོར་བའི་ཁྱད་པར་ལས་སོ། །ཞེས་གསུངས་ཏེ། འབྲས་བུ་སྐུ་གསུམ་ཐོབ་པའི་རྒྱུ་དགོས་
པ་རྣམ་པ་གསུམ་གྱིས་འཇུག་སྟེ། སྔོན་གྱི་སྨོན་ལམ་ནི་མོས་པ་སྤྱོད་པ་ནས་བཟུང་སྟེ། ལྷག་པའི་བསམ་པ་དག་པའི་ས་ལ་སྨོན་ལམ་ཆེན་པོ་བཅུ་སྒྲུབ་པ་ནས། བརྒྱད་པ་ལ་སྨོན་ལམ་རྫོགས་པར་བསྒྲུབ་པ། ཚད་མེད་པ་
ཀུན་ཏུ་བཟང་པོའི་རྣམ་ཐར་ལ་འཇུག་པ་ནི་ངག་དག་པའི་དགོས་པའོ། །དམིགས་པའི་ཁྱད་པར་ནི་ཐེག་པ་ཆེན་པོ་རྣམ་པར་མི་རྟོག་པར་ཐམས་ཅད་གཅིག་ཏུ་འདྲེས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དམིགས་པ་དང༌།
མ་འདྲེས་པར་སོ་སོར་ཚོས་ཐམས་ཅད་ལ་དམིགས་པས་སྒྱུ་མ་ལྟ་བུར་འཇུག་པ་དང༌། དེ་ཐམ་ཅད་ཀྱི་དེ་བཞིན་ཉིད་ལ་དམིགས་ནས། ཐེག་པ་ཆེན་པོའི་ཆོས་རྣམས་སྟོན་པའི་མཐུ་འབྱུང་སྟེ། གཟུངས་དང༌། སོ་སོ་ཡང་དག་
པར་རིག་པ་ཚད་མེད་པས་འཇུག་པའི་ཕྱིར་རོ། །ས་བཅུ་རྣམས་སུ་སྦྱོང་བའི་ཁྱད་པར་ནི། སྒྲིབ་པ་གཉིས་བག་ཆགས་དང་བཅས་པ་སྤོང་ཞིང་ཡེ་ཤེས་དམ་པ་ཐོབ་པས། འཁོར་བ་ཅི་སྲིད་དུ་ཕ་རོལ་ཏུ་ཕྱིན་པ་བཅུའི་ཡོན་

ཏན་གྲུབ་པའི་ལས་ལ་ཐོགས་པ་མེད་པར་མཛད་པའི་ཕྱིར་རོ། །དེ་ལྟར་ན་སྨོན་ལམ་དང༌། དམིགས་པ་དང༌། སྦྱོར་བ་ལས། ཡེ་ཤེས་འཕྲིན་ལས་དང་བཅས་པ་དག་པར་འགྱུར་པའི་དགོས་པ་བསྟན་པ་ཡིན་ནོ།།དོན་འདི་
སེམས་བསྐྱེད་ཀྱི་སྐབས་ནས་ཀྱང༌། །སྨོན་ལམ་ཆེན་པོ་བཅུ་བསྒྲུབ་ཕྱིར། །རྒྱ་ཆེ་བར་ནི་ཤེས་པར་བྱ། །དཀའ་བས་ཡུན་རིངས་མི་སྐྱོ་ཕྱིར། །སྤྲོ་བ་ཁོང་སུ་ཆུད་པར་བྱ། །བྱང་ཆུབ་ཉེ་བར་རྟོགས་པ་དང༌། །དེའི་ཐབས་ཤེས་
རྙེད་པའི་ཕྱིར། །བསམ་པ་དག་པར་ཤེས་པར་བྱ། །བདག་གཞན་ཚུལ་ལ་མཁས་པ་ཉིད། །ཅི་ལྟར་རྣམ་བཞག་ཡིད་བྱེད་པ། །དེ་རྟོག་ཉིད་དུ་ཤེས་ཕྱིར་དང༌། །དེ་ཉིད་ལ་ཡང་མི་རྟོག་ཕྱིར། །ངེས་པར་འབྱུང་བར་ཤེས་པར་
བྱ༑ །ཞེས་རྒྱ་ཆེ་བ་དང༌། སྤྲོ་བ་དང༌། བསམ་པ་དག་པ་དང༌། ངེས་པར་འབྱུང་པའི་སྦྱོར་བས་སངས་རྒྱས་འགྲུབ་པར་མདོ་སྡེ་རྒྱན་ལས་གསུངས་པ་དང་མཐུན་པ་ཉིད་དོ། །ཉན་རང་ལ་ནི་འདི་རྣམས་དོན་མེད་དེ། རང་
གཅིག་པུ་འཁོར་བ་ལས་ཐོན་པར་སྨོན་པ་དང༌། རྫིངས་ལྟ་བུར་ཆོས་རེ་ཤིག་པར་འཛིན་པ་དང༌། རང་གི་ས་པས་ཁམས་གསུམ་ལས་འདས་པར་བྱེད་པ་ཉི་ཚེ་བའི་སྦྱོར་བ་ཅན་ཡིན་པའི་ཕྱི་རོ། །དེ་ལྟར་རང་བཞིན་དང༌།
དངོས་པོ་དང་། གང་ཟག་དང་། ཁྱད་པར་དང་། དགོས་པ་ལྔ་པོ་འདི་རྣམས་རྟེན་པའི་རང་བཞིན་སྤང་གཉེན་ལ་བརྟེན་ནས་བསྟན་པ་ཡིན་ནོ། །ད་ནི་དེ་ཐམས་ཅད་ཀྱི་རྟེན་གང་ལ་བརྟེན་ནས་གནས་གྱུར་པ་སྟོན་ཏེ།

། འདི་ལ་ཡང༌། བསྟན་བཤད་གཉིས་ལས། དང་པོ་ནི། རྟེན་ལ་འཇུག་པ་ནི། རྣམ་པར་མི་རྟོག་པའི་ཡེ་ཤེས་ལ་འཇུག་པ་རྣམ་པ་དྲུག་གིས་ཏེ། ཞེས་འཚམས་སྦུར་ནས། དྲུག་པོ་དེ་མདོར་༄༅།
བསྟན་པ་ནི། དམིགས་པ་དང་། མཚན་མ་སྤངས་པ་དང་། ཡང་དག་པའི་སྦྱོར་བ་དང་། མཚན་ཉིད་དང་། ཕན་ཡོན་དང་། ཡོངས་སུ་ཤེས་པ་ལས་སོ་ཞེས་སངས་རྒྱས་བཅོས་ལྡན་འདས་རྣམས་གྱི། རྣམ་པར་མི་རྟོག་པའི་ཡེ་
ཤེས་ལ་འཇུག་ན། །དམིགས་པ་ནི་གང་གིས་འཇུག མཚན་མའི་རྟོག་པ་ནི་གང་སྤང༌། དེ་ལ་ཅི་ལྟར་ནི་སྦྱོར་བར་བྱེད། དེའི་མཚན་ཉིད་ནི་ཅི་ལྟ་བུ་ཡིན། འདི་ལ་ཕན་ཡོན་ནི་གང། གང་ཤེས་པས་རྣམ་པར་མི་རྟོག་པའི་ཡེ་
ཤེས་ཤེས་པར་འགྱུར་ཞེས་བརྟགས་ནས་འཇུག་གོ །རྒྱས་པར་བཤད་པ་ལ་དྲུག་སྟེ། སྔ་མ་དྲུག་ཉིད་ལས། དང་པོ་དམིགས་པ་ལ་འཇུག་པ་བཞི་བཤད་པ་ནི། དེ་ལ་དམིགས་པ་ལ་འཇུག་པ་རྣམས་པ་བཞི་སྟེ། ཞེས་མདོར་
བསྟན་ནས་བཞི་པོ་ཡང་གང་ཞེ་ན། ཐེག་པ་ཆེན་པོ་སྟོན་པ་དང༌། དེ་ལ་མོས་པ་དང༌། ངེས་པ་དང༌། ཚོགས་ཡོངས་སུ་རྫོགས་པས་སོ། །ཞེས་གསུངས་ཏེ། འདི་ཡང་རྒྱུད་བླ་མར་ནི། ཁམས་ཀྱི་སྒྲས་བསྟན་ལ། འདིར་རྣམ་
པར་མི་རྟོག་པའི་ཡེ་ཤེས་ཀྱི་སྒྲས་གསུངས་སོ། །ཤེས་རབ་ཀྱི་ཕ་རོལ་ཏུ་ཕྱིན་པར་ནི། ཤེར་ཕྱིན་གྱི་མིང་གིས་གསུངས་ཏེ། ཐེག་བསྡུས་ནས་རྣམ་པར་མི་རྟོག་པའི་ཡེ་ཤེས་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ནི་ཁྱད་

པར་མེད་དོ། །ཞེས་བྱུང་ངོ༌། །དེས་ན། །རྟོགས་བྱ་རྟོགས་དང་དེ་ཡི་ནི། །ཡན་ལག་རྟོགས་པར་བྱེད་ཕྱིར་ཏེ། གོ་རིམ་ཅི་བཞིན་གནས་གཅིག་སྟེ། །དག་རྒྱུ་གསུམ་ནི་རྐྱེན་ཡིན་ནོ། །དོན་གྱི་གནས་བཞི་པོ་འདི་དག་གིས་ཀྱང་
ཤེས་བྱ་ཐམས་ཅད་བསྡུས་པའི་ཕྱིར། དང་པོ་ནི་རྟོགས་པར་བྱ་བའི་གནས་སོ། །གཉིས་པ་ནི་རྟོགས་པ་སྟེ་བྱང་ཆུབ་བོ། །དེའི་ཡན་ལག་ནི་ཡོན་ཏན་ནོ། །ཡོན་ཏན་དེས་རྟོགས་པའི་རྐྱེན་བྱེད་པའི་ཕྱིར་འཕྲིན་ལས་ཏེ
ཁམས་དང་དཀོན་མཆོག་བཤད་པ་ནི། ཁམས་རྒྱུ་དང༌། རྐྱེན་དཀོན་མཆོག་གསུམ་དུ་ཤེས་པར་བྱ་སྟེ། རྒྱུ་རྐྱེན་གཉིས་ལ་འབྲས་བུ་བྱང་ཆུབ་ཡོན་ཏན་འཕྲིན་ལས་དང་བཅས་པ་འབྱུང་ངོ༌། །ཞེས་གསུངས་པས། ཁམས་རྒྱུའི་
ཐ་སྙད་ཅན་ནི། རྣམ་པར་མི་རྟོག་པའི་ཡེ་ཤེས་ཀྱི་ངོ་བོ་ཡིན་ལ། རྐྱེན་ནི་སངས་རྒྱས་ཀྱི་འཕྲིན་་ལས་སུམ་ཅུ་རྩ་གཉིས་མཛད་པ་ན་གཞན་གྱི་སྒྲ་ལ་རྟེན་པའི་དཀོན་མཆོག་འབྱུང་བས་ན། འདིར་ནི་ཐེག་པ་ཆེན་པོའི་ཆོས་ཞེས་
གསུངས་སོ། །དེས་ན་ཆོས་སྟོན་པ་ནི་ཕྱི་རོལ་ལྟར་སྣང་བའི་རྐྱེན་ཐོབ་པའོ། །དེ་ལ་བརྟེན་ནས་མོས་པ་འབྱུང་ངོ༌། །མོས་ན་ངེས་པར་འཇུག་པས་བརྩོན་པ་འབྱུང་ངོ༌། །དེ་ཡོད་ན་ཚོགས་གཉིས་ལ་ཞུགས་པས། ཚོགས་
ཡོངས་སུ་རྫོགས་པར་འགྱུར་ཏེ། བཞི་པོ་འདི་གང་རུང་གཅིག་མེད་ན་ཡང་རྣམ་པར་མི་རྟོག་པའི་ཡེ་ཤེས་འབྲས་བུའི་རྣམ་པར་མི་སྐྱེ་བས་དམིགས་པ་བཞི་བསྟན་ཏེ། དེས་ན་བསམ་གྱི་མི་ཁྱབ་པའི་ཡུལ་འདི་ནི། ཡོད་དང་

།བདག་འདྲས་ཐོས་ནུས་དང༌། །ཐོས་པ་འདི་འདྲའི་ཡོན་ཏན་དང༌། །ལྡན་ཞེས་དད་པས་མོས་པའི་ཕྱིར། །འདུན་བརྩོན་དྲན་དང་བསམ་གཏན་དང༌། །ཤེས་རབ་ལ་སོགས་ཡོན་ཏན་༄༅།
སྣོད། །བྱང་ཆུབ་སེམས་ནི་དེ་དག་ལ། །རྟག་ཏུ་ཉེ་བར་གནས་པར་འགྱུར། །དེ་ནི་རྟག་ཏུ་ཉེར་གནས་པས། །རྒྱལ་བའི་སྲས་པོ་ཕྱིར་མི་ལྡོག །བསོད་ནམས་ཕ་རོལ་ཕྱིན་རྫོགས་དང༌། །ཡོངས་སུ་དག་པ་ཉིད་དུ་འགྱུར།
ཞེས་གོ་རིམ་དང་བཅས་ཏེ་རྒྱུད་བླ་མར་གསུངས་སོ། །དེ་ལྟར་དམིགས་པ་ལ་བརྟེན་ནས། གང་ལ་དམིགས་པ་ཡོད་པ་ལ་རྣམ་རྟོག་གི་མཚན་མ་འབར་བར་གསུངས་པས། རྣམ་པར་མི་རྟོག་པའི་ཡེ་ཤེས་ཅི་ལྟར་འགྱུར་ཞེ་
* ན༑ གཉིས་པ་མཚན་མ་སྤང་བ་ལ་འཇུག་པ་བསྟན་པ་ནི། དེ་ལ་མཚན་མ་སྤང་པ་ལ་འཇུག་པ་ཡང་རྣམ་པ་བཞི་སྟེ། མི་མཐུན་པའི་ཕྱོགས་དང༌། གཉེན་པོ་དང༌། དེ་བཞིན་ཉིད་དང༌། རྟོགས་པའི་ཆོས་ཀྱི་མཚན་མ་སྤུངས་
པ་ལས་རྟོགས་པར་བྱའོ། །ཞེས་གསུངས་པ་འདི་ལ་མཚན་མ་བཞི་པོའི་རང་བཞིནདང༌། གོ་རིམ་དང༌། གང་ལ་བརྟེན་ནས་གང་སེལ་བ་བསྟན་པར་བྱ་སྟེ། མི་མཐུན་པའི་ཕྱོགས་ནི། སེམས་ཅན་རྣམས་མི་རྟག་པ་ལ་རྟག་
པར་འཛིན་པ་དང༌། སྟོང་པའི་འདུས་བྱས་ལ་དངོས་པོར་འཛིན་པ་དང་། སྲིད་པ་སྡུག་བསྔལ་གསུམ་གྱི་རང་བཞིན་ལ་བདེན་པར་འཛིན་པ་དང་། བདག་མེད་པའི་ཆོས་ལ་བདག་ཏུ་འཛིན་པ་ནི་ཕྱིན་ཅི་ལོག་ནི་མཚན་མ་སྟེ

འཁོར་བར་འཆིང་བར་བྱེད་པའི་ཕྱིར་རོ། །དེ་རྣམས་ནི། ཡང་དག་པའི་ཤེས་པ་དང་མི་མཐུན་པའོ། །གཉེན་པོ་ནི འདུས་བྱས་མི་རྟག་པར་ཤེས་པ་དང༌། བརྟགས་པ་ཐམས་ཅད་སྟོང་པར་ཤེས་པ་དང༌། སྲིད་པར་སོང་བ་
ཐམས་ཅད་སྡུག་བསྔལ་གསུམ་ལས་མ་འདས་པར་ཤེས་པ་དང༌། ཆོས་ཐམས་ཅད་ལ་བདག་དང་བདག་གི་བ་མེད་པས་མྱ་ངན་ལས་འདས་པ་ཞི་བར་ཤེས་པ་ནི་འཁོར་བའི་གཉེན་པོ་ཏེ། གཉེན་པོའི་མཚན་མ་འདིས་སྡིག་
པ་ལས་གྲོལ་བར་བྱེད་པས། ཐེག་པ་གསུམ་གྱི་ཐུན་མོང་ངོ༌། །དེ་བཞིན་ཉིད་ནི། སྤང་གཉེན་གཉིས་ཀ་རྣམ་པར་རིག་པ་ཙམ་སྟེ། དེ་ལ་མཚན་མར་འཛིན་ན་ཀུན་བརྟགས་དང༌། གཞན་དབང་ལས་མི་གྲོལ་སྟེ། སྤང་གཉེན་
རྣམ་རྟོག་གིས་བྱས་པ་དེའི་རྣམ་རིག་ཀྱངསྐྱེ་བ་མེད་ཅིང༌འགག་པ་མེད་པས་རང་བཞིན་གྱིས་འདུས་མ་བྱས་པའོ། །ཞེས་ཡོངས་སུ་གྲུབ་པའི་ཆོས་ཉིད་ནི། སངས་རྒྱས་ཀྱི་སྙིང་པོ་གཙང་བ་དག་པ་བདེ་བ་རྟག་པར་མཐོང་
བ་ནི་རྒྱལ་བའི་སྲས་སོ། །རྟོགས་པའི་མཚན་མ་ནི་དེ་ལ་ཡང་དབང་རྣམ་པ་བཞི་ལ་སོགས་པའི་ཡོན་ཏན་འཕྲིན་ལས་དང་བཅས་པ་སྦྱོང་ཞིང༌། མཐར་ཕྱིན་བར་བྱེད་པའོ། །གོ་རིམ་ཡང་དེ་ལྟར་ན་འདི་ནི་རིམ་པ་ཅི་ལྟ་བ་
བཞིན་དུ། རགས་པ་དང༌། འབྲིང་དང༌། ཕྲ་བ་དང། རིང་དུ་རྗེས་སུ་འབྲེལ་པ་རྣམས་བརྗོད་པ་ཡིན་ནོ། །ཞེས་པ། མི་མཐུན་པའི་ཕྱོགས་ཀྱི་མཚན་མ་ནི། གནས་ངན་ལེན་གྱི་རྒྱུ་ཡིན་པའི་ཕྱིར་དང༌། རྟོགས་སླ་བ་རགས་

།པའོ། །དེའི་གཉེན་པོའི་མཚན་མ་ནི་འབྲིང་ཡིན་ནོ། །དེ་བཞིན་ཉིད་ཀྱི་མཚན་མ་ནི་ཕྲ་བ་ཡིན་ཏེ། རྣམ་པར་མི་རྟོག་པའི་ཡེ་ཤེས་སྣང་བ་ལ་དམིགས༌པ༌ཙམ༌དང༌། དེ་ལས་༄༅།
གཞནཐམས་ཅད་ཀྱི་གཉེན་པོ་ཡིན་པའི་ཕྱིར་རོ། །རྟོགས་པའི་མཚན་མ་ནི་བསྒོམ་བའི་འབྲས་བུ་ཡིན་པའི་ཕྱིར། རིང་དུ་རྗེས་སུ་འབྲེལ་བ་སྟེ། རྒྱུན་ཐར་ཐུག་པའི་ཕྱིར་རོ། །གང་ལ་བརྟེན་གང་སེལ་བ་ཡང༌། །རྣམ་པར་མི་
རྟོག་པ་ལ་འཇུག་པའི་མདོ་ལས། སྤང་བྱའི་རྟོག་པ་གཉེན་པོས་བསལ་བས་་ཉོན་མོངས་སྤོང་སྟེ། སྲིད་པ་སྤང་བྱར་འཛིན་པ་དེ་བཞིན་ཉིད་ཀྱི་མཉམ་པར་འཛིན་ཏེ། འདི་ལས། འབྲས་བུ་སྐུ་གཉིས་བསྒྲུབ་དགོས་པས། མི་
g, མཉམ་པ་དང་མཉམ་པར་བྱེད་པས་ཚོགས་སྦྱོར་དུ་སྤང་གཉེན་གཉིས་སོ། །མ་དག་ས་བདུན་དུ་དེ་བཞིན་ཉིད་དོ། །དག་པའི་ས་གསུམ་དུ་འབྲས་བུ་རྟོགས་པ་སྟེ། མཚན་མ་ཀུན་ཀྱི་ཐ་མ་ནི་རྡོ་རྗེ་ལྟ་བུའི་ཏིང་ངེ་འཛིན་གྱིས་
སེལ་བར་བྱེད་དོ། །འདི་རྣམས་ཀྱང༌། སའི་འོག་ན་ནོར་བུ་ཡོད་པ་རིམ་པར་ས་རྡོ་དང༌། དངུལ་ལྟ་བུ་དང༌། གསེར་ལྟ་བུ་དང༌། རིན་པོ་ཆེ་སྣ་ཚོགས་ལྟ་བུ་བསལ་ནས། ནོར་བུ་རིན་པོ་ཆེ་བཻ་ཌཱུརྱ་འབྱུང་བའི་དཔེས་གསུངས་
མི་སོ༑ །དེ་ལྟར་མཚན་མ་སེལ་བ་ལ། དམིགས་པའི་སྦྱོར་བ་སེམས་བཤད་པ་ནི། དེ་ལ་ཡང་དག་པའི་སྦྱོར་བ་ལ་འཇུག་པ་ནི་རྣམ་པ་བཞི་སྟེ། ཞེས་སྤྱིར་བསྟན་ནས་བཞི་པོ་ཡང་གང་ཞེ་ན། དམིགས་པའི་སྦྱོར་བ་དང༌།

དམིགས་པའི་སྦྱོར་བ་དང་། དམིགས་པ་མི་དམིགས་པའི་སྦྱོར་བ་དང༌། མི་དམིགས་པ་དམིགས་པའི་སྦྱོར་བའོ་ཞེས་གསུངས་ཏེ། དང་པོར་སྦྱོར་བའི་ལམ་དུ་ཆོས་དང་དོན་ཐམས་ཅད་རྣམ་པར་རིག་པ་ཙམ་དུ་དམིགས་པའི་
སྦྱོར་བས། ཀུན་བརྟགས་ཐམས་ཅད་སྤོང་ཞིང༌། རང་གི་རིག་པ་གཟུང་འཛིན་གཉིས་སུ་མེད་དོ། །ཞེས་མཐོང་བར་བྱེད་དེ། སུམ་ཅུ་པ་ལས་ཀྱང༌། །ཅི་སྲིད་རྣམ་རིག་ཙམ་ཉིད་ལ། །རྣམ་པར་ཤེས་པ་མི་གནས་པ། །འཛིན་
པ་གཉིས་ཀྱི་བག་ལ་ཉལ། །དེ་སྲིད་རྣམ་པར་མི་ལྡོག་གོ །ཞེས་གསུངས་སོ། །དེ་ནས་མཐོང་བའི་ལམ་དུ་སེམས་རྣམ་པར་རིག་པ་ཙམ་དེ་ཡང༌། མི་དམིགས་པའི་སྦྱོར་བ་བསྒོམ་སྟེ། རྣམ་རིག་ཉིད་ཀྱང༌། གཞན་དབང་གི་
ངོ་བོ་ཡིན་པའི་ཕྱིར། དེ་ཉིད་འཛིན་པའི་ངོ་བོ་ཉིད་པས། དེ་ལས་མ་འདས་ན་ཡོངས་སུ་གྲུབ་པ་མི་མཐོང་བའི་ཕྱིར་རོ། །དེ་ཡང༌། །འདི་དག་རྣམ་རིག་ཙམ་ཉིད་ཅེས། །དེ་སྙམ་དུ་ནི་དམིགས་ནས་སུ། །ཅི་ཡང་རུང་སྟེ་
མདུན་འཇོག་ན། དེ་ནི་ཙམ་ལ་མི་གནས་སོ། །ཞེས་དོན་མེད་ན་རྣམ་རིག་མི་འཐད་པས། མི་དམིགས་པའི་སྦྱོར་བ་ཞེས་བྱའོ། །དེས་གཟུང་འཛིན་སྤོང་བར་བྱེད་དེ། །ནམ་ཞིག་ཤེས་པས་དམིགས་པ་རྣམས། །མི་དམིགས་
དེའི་ཚེ་ན་ནི། །རྣམ་པར་རིག་པ་ཙམ་ལ་གནས། །གཟུང་བ་མེད་པས་དེར་འཛིན་མེད། །ཅེས་སུམ་ཅུ་པ་ལས་སོ། དེ་ལྟར་རྣམ་རིགས་དམིགས་པའི་སྦྱོར་བ་ལ་བརྟེན་ནས། རྣམ་པར་མི་རྟོག་པའི་ཡེ་ཤེས་དམིགས་ཏེ།

།གནས་ཡོངས་སུ་གྱུར་པའི་ཐོག་མའོ། །དེ་ནི་སེམས་མེད་མི་དམིགས་པས། །འཇིག་རྟེ་ན་འདས་པའི་ཡེ་ཤེས་དེ། །གནས་ཀྱང་གཞན་དུ་འགྱུར་བ་སྟེ། །གནས་ངན་ལེན་གཉིས་སྤངས་༄༅།
པའོ། །ཞེས་བཟུང་འཛིན་གཉིས་ཀྱི་སེམས་ཉོན་མོངས་པས་བསླད་པ་དེ་མི་དམིགས་པས། འཇིག་རྟེན་ལས་འདས་པའི་ཡེ་ཤེས་དམིགས་པར་འགྱུར་ཏེ། རྣམ་པར་མི་རྟོག་པའི་ཡེ་ཤེས་འདི་ལ་བརྟེན་ནས་མཐོང་བ་དང༌།
அ བསྒོམ་བ་ཡིས་སྤང་བ་བྱ་བའི་གནས་ངན་ལེན་གཉིས་སྤོང་བར་འགྱུར་ཏེ། མདོ་སྡེ་རྒྱན་ལས་ཀྱང༌། །སེམས་ལས་གཞན་མེད་པར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས། །བློ་དང་ལྡན་པས་གཉིས་
པོ་མེད་རིག་ནས། དེ་མི་ལྡན་པས་ཆོས་ཀྱི་དབྱིངས་ལ་གནས། །ཞེས་སྔ་མའི་གོ་རིམ་བསྟན། དེའི་འོག་ཏུ། །བློ་དང་ལྡན་པས་མི་རྟོག་ཡེ་ཤེས་སྟོབས། །རྟག་ཏུ་ཀུན་ནས་མཉམ་བར་སོང་བ་ཡིས། །དེ་ལ་བརྟེན་ནས་ཉེས་
ཚོགས་ཚང་ཚིང་རྣམས། དུག་སྨན་ཆེན་པོས་དུག་བཞིན་སེལ་བར་བྱེད། །ཅེས་འདི་ལ་བརྟེན་ནས་སྒྲིབ་གཉིས་སེལ་བར་བྱེད་དོ། །འདི་ལྟར་ས་བདུན་གྱི་བར་དུ་དེ་བཞིན་ཉིད་ཀྱི་མཚན་མ་ལ་བརྟེན་ནས། སྲིད་ཞི་
མཉམ་པ་ཉིད་ཀྱི་སྦྱོར་བས་འགྲོ་ཞིང༌། ས་བརྒྱད་པ་མཐོང་མ་ཐག་ཏུ་རྣམ་པར་རྟོག་པ་དང༌། ཡིད་དང་འཛིན་པ་དག་པ་ན། བཞི་པ་མི་དམིགས་པ་དམིགས་པའི་སྦྱོར་བ་འབྱུང་སྟེ། དཔེར་ན་རྨི་ལམ་ན་ཆུ་བོ་ཆེན་པོ་ལ་རྐྱལ་

བ་ལ། རྨི་ལམ་དུ་ཤེས་བཞིན་དུ་ཕ་རོལ་དུ་འགྲོ་བ་རྩོལ་བ་དྲག་པོ་ཡོད་པ་ལ། སད་མ་ཐག་ཏུ་ཅི་ཡང་མི་སྣང་རྩོལ་བ་དང་བྲལ་བ་ལྟར་ས་བདུན་དུ་རྣམ་པར་མི་རྟོག་པའི་ཡེ་ཤེས་སྣང་བཞིན་དུ། མཉམ་རྗེས་ཀྱི་ཡེ་ཤེས་སྦྱོང་
བ་ལ་རྩོལ་བ་དྲག་པོ་བྱེད་པ་དེ། སངས་རྒྱས་ཐོབ་མ་ཐག་རྩོལ་བ་དང་བྲལ་ཏེ། སྣང་བ་མེད་པར་འགྱུར་རོ། །དེ་མ་ཐག་ཏུ་དེ་བཞིན་གཤེགས་པ་གང་གཱའི་ཀླུང་གི་བྱེ་མ་སྙེད་ཀྱིས་ཞལ་བསྟན་ནས། རྣམ་པར་མི་རྟོག་པའི་
དབྱིངས་ལ་གནས་པ་དེ་བསྐུལ་བར་བྱེད་དེ། ཀྱེ་རིགས་ཀྱི་བུ་སྣང་བ་མེད་པའི་དབྱིངས་འདི་ནི་ཉན་རང་དང་ཐུན་མོངས་དུ་གྱུར་པ་ཡིན་གྱི། འདི་ལ་གནས་པར་མ་བྱེད་པར། ངེད་རྣམས་ཀྱི་སྐུ་དང༌། ཡེ་ཤེས་དང༌། ཞིང་
དང༌། ཆོས་དང་འཕྲིན་ལས་བསམ་གྱིས་མི་ཁྱབ་པ་ལ་ལྟོས་ཤིག །ཅེས་བསྐུལ་བར་མཛད་དེ། རྒྱུ་དེ་ལ་བརྟེན་ནས། སྨོན་ལམ་དང༌། གཟུངས་དང༌། སོ་སོ་ཡང་དག་པར་རིག་པ་དང༌། ཞིང་དང༌། བྱང་ཆུབ་ཀྱི་སྙིང་པོའི་
རྒྱན་སྦྱོང་བ་ལ་མི་རྟོག་བཞིན་ཡེ་ཤེས་ཀྱི་སྣང་བ་ཚད་མེད་པ་བསྐྱེད་ནས་འཇུག་པས་ན། མི་དམིགས་པ་དམིགས་པའི་སྦྱོར་བ་ཞེས་བྱ་སྟེ། འབྲས་བུའི་མཚན་མ་ཞེས་ཀྱང་བྱའོ། །འདི་ལྟར་ས་བཅུ་པའི་མདོ་དང༌། ལང་ཀར་
གཤེགས་པ་ལས་ཀྱང་གསུངས་པའི་དོན་བསྡུས་པ་ཡིན་ནོ། །འདིའི་དོན་བསྡུས་པ་ལས། །སེམས་ཙམ་པ་ལ་བརྟེན་ནས་ཀྱང༌། །སྐལ་ཆེན་རྣམས་ཀྱིས་དེ་ཡང་སྤངས། །སེམས་ཙམ་ལ་ནི་བརྟེན་ནས་སུ། །སྣང་བ་

།མེད་ལས་བཟླ་བར་བྱ། །རྣལ་འབྱོར་སྣང་བ་མེད་གནས་ན། །དེ་ཡིས་ཐེག་ཆེན་མི་མཐོང་ངོ༌། །ཞེས་འགྱུར་རྙིང་ལས་བྱུང་ངོ༌། །དབུ་མ་བསྒོམ་རིམ་དུ། །སྣང་མེད་གནས་པའི་རྣལ་འབྱོར་
པ༑ །དེ་ཡིས་ཐེག་པ་ཆེན་པོ་མཐོང༌། །ཞེས་འོག་མའི་འགྱུར་བྱས་པ་གོང་གི་རྒྱས་བཤད་མ་བལྟས་པས། མཉམ་བཞག་སྣང་མེད་ཀྱི་ལུང་དུ་བྱས་པ་ནོར་བར་མཐོང་ངོ༌། །ད་ནི་རྣམ་པར་མི་རྟོག་པའི་མཚན་ཉིད་བཤད་པ་ནི་
གསུམ་ཏེ། ཅི་ལྟར་གནས་པའི་མཚན་ཉིད་དང༌། མི་སྣང་བའི་མཚན་ཉིད་དང༌། སྣང་བའི་མཚན་ཉིད་དོ། །དང་པོ་ནི། དེ་ལ་མཚན་ཉིད་ལ་འཇུག་པ་ནི་རྣམ་པ་གསུམ་གྱི་སྟེ། ཞེས་འཚམས་སྦྱར་ནས། རྣམ་པར་མི་རྟོག་པའི་
ཡེ་ཤེས་འགྱུར་བ་མེད་པའི་ཡོངས་སུ་གྲུབ་པར་ཅི་ལྟར་གནས་ཞེ་ན། ཆོས་ཉིད་གནས་པ་ལས་ནི་གཉིས་སུ་མེད་ཅིང་བརྗོད་དུ་མེད་པའི་ཆོས་ཉིད་གནས་པའི་ཕྱིར་ཏེ། ཞེས་པ། སྔར་ཆོས་ཉིད་ཀྱི་མཚན་ཉིད་བསྟན་པ་
བཞིན་དུ་ཡིན་ཏེ། འདི་ལ་དགོངས་ནས། མདོ་ལས་ཀྱང༌། སངས་རྒྱས་རྣམས་འཇིག་རྟེན་དུ་བྱོན་ཡང་རུང༌། མ་བྱོན་ཡང་རུང་སྟེ། ཆོས་རྣམས་ཀྱི་ཆོས་ཉིད་ནི་གནས་པ་ཉིད་དོ། །ཞེས་གསུངས་སོ། །མི་སྣང་བའི་མཚན་
ཉིད་ནི། མི་སྣང་བ་ལ་ནི་གཉིས་དང༌། ཅི་ལྟར་མངོན་པར་བརྗོད་པ་དང༌། དབང་པོ་དང༌། ཡུལ་དང་རྣམ་པར་རིག་པ་དང༌། སྣོད་ཀྱི་འཇིག་རྟེན་མི་སྣང་བའི་ཕྱིར་རོ། །ཞེས་བཟུང་འཛིན་གཉིས་སུ་སྣང་བ་དང༌། བག་

ཆགས་ཀྱིས་མངོན་པར་རྗོད་པའི་མིང་དོན་དུ་རྟོག་པ་དང༌། དབང་ཡུལ་རྣམ་རིག་གསུམ་ཕྱི་དང་བར་གསུམ་དུ་སྣང་བ་དང༌། སྣོད་ཀྱི་འཇིག་རྟེན་སེམས་ལ་དོན་གཞན་ལྟར་སྣང་བ་ཐམས་ཅད་ནི། ཀུན་བརྟགས་དང༌
གཞན་དབང་གི་རྣམ་པར་སྣང་པའི་རྣམ་གྲངས་ཡིན་ནོ། །འདི་ལྟར་སྣང་བ་ནི། རྣམ་པར་མི་རྟོག་པའི་ཡེ་ཤེས་ཀྱི་སྒྲིབ་པ་ཡིན་པའི་ཕྱིར། འདི་རྣམས་སུ་སྣང་བ་ནི་མེད་དོ། །དེས་ན་མདོ་ཉིད་དང་སྦྱར་བ་ནི། དེ་ལྟར་
ན་འདིས་ནི་བརྟག་ཏུ་མེད་པ་དང༌། བསྟན་དུ་མེད་པ་དང༌། མི་གནས་པ་དང༌། སྣང་བ་མེད་པ་དང༌། རྣམ་པར་རིག་པ་མེད་པ་གནས་པ་མེད་པ། ཞེས་བྱ་བ་རྣམ་པར་མི་རྟོག་པའི་མཚན་ཉིད་མདོ་ཅི་ལྟ་བ་བཞིན་རྗོད་པ་
ཡིན་ནོ། །ཞེས་གསུངས་པས་དེས་ན་བཟུང་འཛིན་གཉིས་སུ་བརྟག་ཏུ་མེད་པས་ན་བརྟག་ཏུ་མེད་པ་སྟེ། གཉིས་སུ་མེད་པའི་དོན་ནི་རང་བཞིན་ཡིན་པའི་ཕྱིར་རོ། །བསྟན་དུ་མེད་པ་ནི་མངོན་པར་བརྗོད་པ་ཡི་མིང་ཚིག་
གིས་བསྟན་དུ་མེད་པའི་ཕྱིར་རོ། །མིག་ལ་སོགས་པའི་དབང་པོར་མི་གནས་པས་མི་གནས་པ་སྟེ་ཕྱི་ནང་སྟོང་པའི་ཕྱིར་རོ། །གཟུགས་སོགས་ཀྱི་ཡུལ་ཕྱི་རོལ་དུ་མེད་པས་སྣང་བ་མེད་པ་སྟེ་ཕྱི་སྟོང་པ་ཉིད་དོ། །རྣམ་པར་
རིག་པ་ནི་གཞན་དབང་སྟེ་དེའི་དོན་མེད་པས་རྣམ་པར་རིག་པ་མེད་པ་སྟེ། རིག་བྱ་རིག་བྱེད་མེད་ལའི་ཕྱིར་རོ། །གནས་ཀྱི་དངོས་པོ་མ་ཡིན་པས་གནས་མེད་པ་སྟེ་ཆེན་པོ་སྟོང་པའི་ཕྱིར་རོ།།འདི་ལྟར་མི་སྣང་ན་

།དོན་སྣང་བར་འགྱུར་བའི་ཕྱིར། མིང་དང་མཚན་མ་དང་ཀུན་རྟོག་སྣང་བ་མེད་པ་ནི་སྒྲིབ་པ་མེད་པའི་དོན་ཡིན་ནོ། །སྣང་བའི་མཚན་ཉིད་ནི། སྣང་བ་ལས་ནི་ཆོས་ཐམས་ཅད་ནམ་
མཁའི་དཀྱིལ་དང་མཉམ་པར་སྣང་བའི་ཕྱིར་དང༌། འདུ་བྱེད་ཐམས་ཅད་རྒྱུ་མ་ལ་སོགས་པ་བཞིན་དུ་སྣང་བའི་ཕྱིར་རོ། །ཞེས་མཉམ་པར་བཞག་པས་ཆོས་ཐམས་ཅད་ཀྱི་མཚན་མར་འཛིན་པ་ཐམས་ཅད་དང་བྲལ་བའི་
མ ཕྱིར་ནམ་མཁའི་དཀྱིལ་དང་མཉམ་པ་སྟེ། འགྱུར་བ་མེད་པའི་ཡོངས་གྲུབ་མཐོང་བའི་ཕྱིར་རོ། །དེའི་རྗེས་ལས་ཐོབ་པའི་ཤེས་པས་ནི། འདུ་བྱེད་ཐམས་ཅད་སྒྱུ་མ་དང༌། སྨིག་རྒྱུ་དང༌། བྲག་ཆ་དང་སྨི་ལམ་ལྟར་སྣང་བས་
སྣང་བ་ཙམ་སྟེ། འཁོར་བ་རྣམས་ཀྱི་རང་བཞིན་གཟིགས་པའི་ཕྱིར་རོ། །འདི་ཡང་རྒྱས་པར་མདོ་སྡེ་ལས་གསུངས་པ་ལྟར། ནང་གི་ལུས་ནི་སྒྱུ་མ་ལྟ་བུ་དབང་པོ་དྲུག་གིས་སྣང་བའོ། །ཡུལ་རྨི་ལམ་ལྟ་བུར་མེད་བཞིན་སྣང་
བ་སྟེ། གཟུགས་བརྙན་དང་མིག་ཡོར་ལྟ་བུ་ཡང་ཡིན་ནོ། །སྒྲ་རྣམས་ནི་བྲག་ཆ་ལྟ་བུ། ཏིང་ངེ་འཛིན་གྱི་སྣང་བ་ནི་ཆུ་ཟླ་ལྟ་བུ། སྲིད་པར་སྣང་བ་ཐམས་ཅད་སྤྲུལ་པ་ལྟ་བུ་སྟེ། སྤང་གཉེན་ཐམས་ཅད་སྒྱུ་མ་ལྟ་བུར་གཟིགས་
པ་ནི། །སྐྱུ་མའི་རྒྱལ་པོ་སྐྱུ་མ་ཡི། །རྒྱལ་པོ་གཞན་གྱིས་ཕམ་པ་ལྟར། །རང་བཞིན་དུ་ནི་ཆོས་མཐོང་བའི། །རྒྱལ་སྲས་དེ་དག་ང་རྒྱལ་མེད། །ཅེས་པ་དང༌། ཐེག་བསྡུས་ལས། །བྱང་ཆུབ་སེམས་དཔའ་རྣམས་ཀྱི་ཤེས། རྣམ་

པར་མི་རྟོག་རྣམ་པ་ནི། །ཤེས་བྱ་དམིགས་པ་དེ་ཉིད་ལ། །མཚན་མ་མེད་པ་གང་ཡིན་པའོ། །སྦྱོར་བ་ལས་བྱུང་བའི་རང་བཞིན་ཏེ། རྣམ་བརྟགས་དེ་ལས་གཞན་དུ་མིན། །ཡིག་གེ་ཕན་ཚུན་སྦྱོར་བས་ན། །དོན་སྦྱོར་པ
ལས་བྱུང་བ་ཡིན། །བརྗོད་པ་མེད་པར་ཡེ་ཤེས་ནི། །བརྗོད་པར་བྱ་ལ་འཇུག་པ་མེད། །འགལ་བའི་ཕྱིར་ན་བརྗོད་ལ་མིན། །དེ་ཕྱིར་ཐམས་ཅད་བརྗོད་དུ་མེད། །རྣམ་པར་མི་རྟོག་ཡེ་ཤེས་དེ། །བྱང་ཆུབ་སེམས་དཔའ་
རྣམས་ཀྱིས་སྤྱོད། །དེ་རྗེས་ཐོབ་པའི་རྟེན་ཡིན་ཏེ། །དེ་ནི་འཕེལ་བར་འགྱུར་ཕྱིར་རོ། །བྱང་ཆུབ་སེམས་དཔའ་རྣམས་ཀྱི་ཤེས། །རྣམ་པར་རྟོག་པ་མེད་པའི་གྲོགས། །ལམ་གཉིས་སུ་ནི་བརྗོད་པ་སྟེ། །ཕ་རོལ་ཕྱིན་ལྔའི་རང་
བཞིན་ནོ། །བྱང་ཆུབ་སེམས་དཔའ་རྣམས་ཀྱི་ཤེས། །རྣམ་རྟོག་མེད་པའི་རྣམ་སྨིན་ནི། །སངས་རྒྱས་དཀྱིལ་འཁོར་གཉིས་སུ་སྟེ། །སྦྱོར་བ་དང་ནི་ཐོབ་པས་སོ། །བྱང་ཆུབ་སེམས་དཔའ་རྣམས་ཀྱི་ཤེས། །རྣམ་རྟོག་མེད་པའི་
རྒྱུ་མཐུན་ནི། །ཕྱི་མ་ཕྱི་མའི་ཚེ་རྣམས་སུ། །ཁྱད་པར་དུ་ནི་འགྲོ་བར་འདོད། །བྱང་ཆུབ་སེམས་དཔའ་རྣམས་ཀྱི་ཤེས། །རྣམ་རྟོག་མེད་པའི་ངེས་འབྱུང་ནི། །ས་བཅུ་དག་ཏུ་ཤེས་བྱ་སྟེ། །ཐོབ་པ་དང་ནི་གྲུབ་ཕྱིར་རོ། །བྱང་
ཆུབ་སེམས་དཔའ་རྣམས་ཀྱི་ཤེས། རྣམ་རྟོག་མེད་པའི་མཐར་ཐུག་པ། དག་པའི་སྐུ་གསུམ་ཐོབ་ཕྱིར་དང༌། །དབང་གི་མཆོག་ནི་ཐོབ་ཕྱིར་རོ། །རྣམ་རྟོག་མེད་པའི་ཤེས་དེ་ནི། །དད་པ་ཙམ་དང་བློས་མོས་པ། །སྡིག་པ་སྣ་

༄༅། །ཚོགས་དྲག་རྣམས་ཀྱི། །གོས་པ་མེད་དེ་ནམ་མཁའ་བཞིན། །ཞེས་བྱ་བ་ལ་སོགས་པ་རྒྱ་ཆེར་གསུངས་སོ། །མདོར་བསྡུས་ན་ཀུན་བརྟགས་དང༌། གཞན་དབང་སྣང་བ་མེད་པས། དེ་
བཞིན་ཉིད་དང༌། དེ་ལ་འཇུག་པའི་ཕྱིན་ཅི་མ་ལོག་པ་སྣང་བ་ནི། རྣམ་པར་མི་རྟོག་པའི་ཡེ་ཤེས་ཞེས་བྱ་སྟེ། ཅི་ཡང་མི་ཤེས་པ་མ་ཡིན་ནོ། །ཕན་ཡོན་ལ་འཇུག་པ་བཞི་བཤད་པ་ནི། དེས་ན་ཕན་ཡོན་ལ་འཇུག་པ་ནི་རྣམ་
མ
པ་བཞི་སྟེ། ཞེས་འཚམས་སྦྱར་ནས། དེ་རྣམས་ཀྱང་གང་ཞེ་ན། །ཆོས་ཀྱི་སྐུ་རྫོགས་པར་ཐོབ་པ་དང༌། །བདེ་བར་གནས་པ་མཆོག་ཐོབ་པ་དང༌། །གཟིགས་པ་ལ་དབང་འབྱོར་པ་དང༌། འདོམ་པ་ལ་དབང་འབྱོར་བ་ཉིད་
ཐོབ་པའོ། །ཞེས་རྣམ་པར་མི་རྟོག་པའི་ཡེ་ཤེས་ཀྱི་ཕན་ཡོན་ནི། ཆོས་ཀྱི་སྐུ་དེ་ཉིད་ཀྱི་ངོ་བོ་ཉིད་ཡིན་ཀྱང༌། རྫོགས་པ་ནི་འཕྲིན་ལས་དང་བཅས་པ་སྟེ། བྱང་ཆུབ་ཕྱོགས་མཐུན་ཚད་མེད་དང༌། རྣམ་པར་ཐར་དང་མཐར་
གྱིས་ནི། །སྙོམས་འཇུག་དགུའི་བདག་ཉིད་དང་། །ཟད་པར་བཅུའི་བདག་ཉིད་དང༌། །ཟིལ་གྱི་གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང༌། །ཉོན་མོངས་མེད་དང་སྨོན་མཁྱེན་དང༌། །མངོན་ཤེས་སོ་སོ་
ཡང་དག་རིག །རྣམ་པ་ཐམས་ཅད་དག་བཞི་དང༌། །དབང་བཅུ་དང་ནི་སྟོབས་བཅུ་དང༌། །མི་འཇིགས་པ་ནི་བཞི་དག་དང༌། །སྲུང་བ་མེད་པ་རྣམ་གསུམ་དང༌། །དྲན་པ་ཉེར་བཞག་རྣམ་གསུམ་དང༌། །བསྙེལ་བ་མི་མངའི་

ཆོས་ཉིད་དང༌། །པག་ཆགས་ཡང་དག་བཅོམ་པ་དང༌། །སྐྱེ་ལ་ཐུགས་རྗེ་ཆེན་པོ་དང༌། །ཐུབ་པ་ཁོ་ནའི་མ་འདྲེས་ཆོས། །བཅོ་བརྒྱད་བཤད་པ་གང་ཡིན་དང༌། །རྣམ་པ་ཐམས་ཅད་མཁྱེན་ཉིད་དང༌། །ཆོས་ཀྱི་སྐུ་ཞེས་བརྗོད་
པ་ཡིན། ཞེས་མངོན་པར་རྟོགས་པའི་རྒྱན་ལས་གསུངས་པ་བྱེ་བྲག་བརྒྱ་བཞི་བཅུ་ཞེ་བཞི། སྡེ་ཚན་ཉི་ཤུ་རྩ་གཅིག་ཏུ་བཤད་པ་རྣམས་སོ། །འདི་རྣམས་རྫོགས་པས་ན་གཏན་དུ་ཟག་པ་མེད་པའི་བདེ་བ་དང་ལྡན་པའོ།
གཟིགས་པའི་དོན་ཡང་ཤེས་བྱ་ཅི་ལྟ་བ་དང༌། ཅི་སྙེད་པ་ཐམས་ཅད་གཟིགས་པའི་ཕྱིར་རོ། །འདོམས་པའི་དབང་འབྱོར་པ་ནི། མདོ་སྡེ་རྒྱན་ལས། བདེ་གཤེགས་གསུང་ནི་མཐའ་ཡས་ཏེ། །ཡན་ལག་དྲུག་བཅུ་བསམ་མི་
SLS
ཁྱབ། །ངག་ཚིག་ཤིན་ཏུ་རིགས་པ་དང༌། །བསྟན་དང་རྣམ་དབྱེ་ཐེ་ཚོམ་གཅོད། །ལན་མང་བྱེད་དང་ལྡན་པ་ནི། །མགོ་སྨོས་རྣམ་སྤྲོས་གོ་རྣམས་ལ། །སངས་རྒྱས་རྣམས་ཀྱི་སྟོན་པ་འདི། །འཁོར་གསུམ་གྱི་ནི་དག་པ་སྟེ
འདི་ནི་ཉེས་པ་བརྒྱད་དག་དང༌། །བྲལ་བ་ཉིད་དུ་ཤེས་པར་བྱ། ། ལེ་ལོ་དང་ནི་མི་གོ་བ། །སྐབས་མི་ཕྱེད་དང་མ་ངེས་དང༌། །ཐེ་ཚོམ་དག་ནི་མི་བཅོད་དང༌། །དེ་དང་བྲལ་བར་གཏས་མི་བྱེད། །སྐྱོ་བ་དང་ནི་སེར་སྣ་ཉིད།
འདི་དག་གཏམ་གྱི་ཉེས་པར་འདོད། །དེ་དག་མེད་ཕྱིར་སངས་རྒྱས་ཀྱིས། །བཤད་པ་བླ་ན་མེད་པར་འགྱུར། །ཞེས་གསུངས་པའི་ཡན་ལག་དྲུག་བཅུས་སྟོན་པའི་གསུང་དང༌། རིགས་པ་དང༌། རྒྱས་བསྡུས་ཐམས་ཅད་པ

།ཡོན་ཏན་ཐམས་ཅད་འབྱུང་ཞིང༌། ངག་གི་སྐྱོན་བརྒྱད་དང་བྲལ་བ་ལ་དབང་འབྱོར་པའོ། །དེ་ལྟར་ཕན་ཡོན་བཞི་བཤད་ནས། ཡོངས་སུ་ཤེས་པ་ལ་འཇུག་པ་ལ་ཡང་ལྔ་ལྟེ། བསྟན་པ་དང༌།༄༅།
ལྔའི་གཉེན་པོ་དང༌། ལྔ་སྤངས་པའི་རང་གི་མཚན་ཉིད་དང༌། ཁྱད་པར་ལྔ་དང༌། ལས་ལྔ་ལྡན་བཤད་པའོ། །དང་པོ་ནི། དེ་ལ་ཡོངས་སུ་ཤེས་པ་ལ་འཇུག་པ་ནི་རྣམ་པ་བཞི་སྟེ། གཉེན་པོ་ཡོངས་སུ་ཤེས་པ་དང༌། མཚན་
ཉིད་ཡོངས་སུ་ཤེས་པ་དང༌། ཁྱད་པར་ཡོངས་སུ་ཤེས་པ་དང༌། ལས་ཡོངས་སུ་ཤེས་པའོ། ཞེས་གསུངས་ཏེ། རྣམ་པར་མི་རྟོག་པའི་ཡེ་ཤེས་ཅི་ལྟར་ཤེས་པར་བྱ་ན་རྣམ་པ་བཞིས་ཤེས་པར་བྱའོ། །འདི་གང་གི་གཉེན་པོ་
ཡིན་ཞེ་ན། དེ་ལ་གཉེན་པོ་ཡོངས་སུ་ཤེས་པ་ནི་རྣམ་པར་མི་རྟོག་པའི་ཡེ་ཤེས་དང༌། ཆོས་དང༌། གང་ཟག་དང། ཡོངས་སུ་གྱུར་པ་དང༌། ཐ་དད་པ་དང༌། སྐུར་བ་འདེབས་པ་སྟེ། མེད་པར་འཛིན་པ་རྣམ་པ་ལྔའི་གཉེན་པོ་
ཡིན་པའི་ཕྱིར་རོ་ཞེས་གསུངས་པས་རྣམ་པར་མི་རྟོག་པའི་ཡེ་ཤེས་ཀྱིས་གཞོམ་པར་བྱ་བ་ནི་འདི་ལྔ་སྟེ། མེད་བཞིན་དུ་ཆོས་ལ་བདག་ཏུ་འཛིན་པ་དང༌། གང་ཟག་ལ་བདག་ཏུ་འཛིན་པ་དང༌། མེད་བཞིན་དུ་འགྱུར་བ་ནི།
ཆོས་རྣམས་སྐྱེ་བ་དང་འགག་པར་འཛིན་པ་དང༌། ཐ་དད་པར་འཛིན་པ་ནི་ཆོས་དང་ཆོས་ཉིད་ཐ་དད་དུ་མེད་བཞིན་དུ་ཐ་དད་དུ་འཛིན་པ་དང༌། སྐུར་བ་འདེབས་པ་ནི་ཆོས་དང་གང་ཟག་བཏགས་པ་ཙམ་དུ་ཡོད་པ་ལ་ཡང་

མེད་པར་སྐུར་པ་འདེབས་པ་སྟེ། འདི་ལྔ་པོའི་གཉེན་པོ་ནི་རྣམ་པར་མི་རྟོག་པའི་ཡེ་ཤེས་ཡིན་པར་རིག་པར་བྱའོ། །འདིས་ནི་མཐའ་གཉིས་སྤངས་པ་འཇུག་པའི་དོན་སྟེ། བདག་མེད་གཉིས་དང༌། སྐྱེ་བ་མེད་ཅིང༌། འགག་
པ་མེད་པ་དང༌། གཅིག་དང་ཐ་དད་ལས་རྣམ་པར་གྲོལ་བ་དབུས་མཐར་གསུངས་པ་དེ་བསྟན་པའོ། །མཚན་ཉིད་བཤད་པ་ནི། དེ་ལ་མཚན་ཉིད་ཡོངས་སུ་ཤེས་པ་ནི། ཡིད་ལ་མ་བྱེད་པ་དང༌། ཡང་དག་པར་འདས་པ་
དང༌། ཉེ་བར་ཞི་བ་དང༌། ངོ་བོ་ཉིད་ཀྱི་དོན་དང༌། མངོན་རྟག་དུ་བྱེད་པ་སྟེ། རྣམ་པ་ལྔ་སྤངས་པའི་རང་གི་མཚན་ཉིད་ཀྱིས་སོ། །ཞེས་གསུངས་སྟེ། རྣམ་པར་མི་རྟོག་པའི་ཡེ་ཤེས་ཞེས་བསྟན་པས་ནོར་བ། འདི་རྣམས་
སྤངས་པའི་རང་གི་མཚན་ཉིད་ཤེས་པར་བྱའོ། །ཁ་གཅིག་ཡིད་ལ་མི་བྱེད་པ་ཙམ་རྣམ་པར་མི་རྟོག་པའི་ཡེ་ཤེས་སུ་འདོད་པ་དེ་ནི་མ་ཡིན་ཏེ། རྣམ་པ་ལ་རྟོག་པ་མེད་པ་ནི་བུ་ཆུང་ལ་ཡང་ཡོད་དེ། དེས་ཀྱང་རྣམ་པར་མི་གྲོལ་
ལོ༑ །རྟོག་དཔྱོད་ནུབ་པ་ནི་ཡང་དག་པར་འདས་པ་ཞེས་བྱ་སྟེ། དེ་ཡང་མི་རྟོག་ཡེ་ཤེས་མ་ཡིན་ཏེ། བསམ་གཏན་གཉིས་པ་ལ་སོགས་པ་ནི་རྟོག་དཔྱོད་མེད་པ་ཡིན་ཀྱང༌། ཡོན་ཏན་དེ་མེད་པའི་ཕྱིར་རོ། །རྣམ་པར་རྟོག་པ་
ཉེ་བར་ཞི་བའི་རང་བཞིན་ཡང་ཡིན་པར་མི་རིགས་ཏེ། གཉིད་ལོག་པ་དང༌། སྨྱོ་བ་དང་། བརྒྱལ་བ་རྣམས་ཀྱང་དེར་འགྱུར་ཏེ། གནས་སྐབས་དེར་རྣམ་རྟོག་མེད་པའི་ཕྱིར་རོ།།ངོ་བོ་ཉིད་ཀྱི་རྟོག་པར་མི་བྱེད་པ་ཡང་དེ་ཡིན་

།པར་མི་རིགས་ཏེ། གལ་ཏེ་དེ་ལྟ་ན་ནི་གཟུགས་ལ་སོགས་པའི་ཡུལ་ཡང་དེར་འགྱུར་ཏེ། ངོ་བོས་མི་རྟོག་པའི་ཕྱིར་རོ། །རྣམ་པར་མི་རྟོག་པའོ། །ཞེས་མངོན་རྟགས་སུ་བྱེད་པ་ཡང་དེ་ཡིན་༄༅།
པར་མི་རིགས་སྟེ། འདི་ལྟར་རྣམ་པར་མི་རྟོག་པའོ། ཞེས་ཡིད་ལ་བྱེད་པ་ན། དེའི་རྣམ་རྟོག་དེ་ནི་རྟོག་པ་ཉིད་ཡིན་པའི་ཕྱིར་རོ། །དེ་ལྟར་ན་རྣམ་པ་ལྔ་པོ་འདི་ལས་གྲོལ་བ་ནི་རྣམ་པར་མི་རྟོག་པའི་ཡེ་ཤེས་ཡིན་ཏེ
அ མདོར་བསྡུས་ན་བརྡ་ལ་མ་བྱང་བས་བླུན་པ་དང༌། རྟོག་པ་དང་དཔྱོད་པ་ནུས་པ་ཙམ་དང༌། རེ་ཤིག་བསམ་གཏན་གྱི་རྟོག་པ་ཞི་བ་དང༌། དྲན་པ་མེད་པ་དང༌། བེམས་པོ་ལྟ་བུ་དང༌། ཡིད་ཀྱི་མཚན་མར་འཛིན་པ་དང་
བཅས་པ་རྣམས། རྣམ་པར་མི་རྟོག་པའི་ཡེ་ཤེས་ཀྱི་མི་མཐུན་ཕྱོགས་སུ་བསྟན་ཏོ། དེས་ན་འདི་ཡི་ངོ་བོ་ནི། དེ་ལས་མ་ཡིན་གཞན་མས་མིན། །མི་ཤེས་པ་དང་ཤེས་པའང་མིན། །ཤེས་བྱ་དང་ནི་ཁྱད་མེད་པའི། །ཤེས་
ཀ
གང་དེ་ནི་མི་རྟོག་ཉིད། །རྣམ་པར་བརྟགས་བྱ་མེད་པས་ན། །ཆོས་རྣམས་ཐམས་ཅད་རང་བཞིན་གྱིས། །རྣམ་རྟོག་མེད་པར་གང་ཕྱིར་བཞེད། །དེ་ཕྱིར་ཤེས་དེ་མི་རྟོག་ཉིད། །ཅེས། ཐེག་སྡུས་ལས། སངས་རྒྱས་དང་བྱང་
ཆུབ་སེམས་དཔའ་རྣམས་ཀྱི་རྣམ་པར་མི་རྟོག་པའི་ཤེས་རབ་ཀྱི་ངོ་བོ་བསྟན་པ་འདི་ཉིད་ཀྱི་ཚུལ་གཞུང་འདིར། མི་མཐུན་ཕྱོགས་སེལ་བའི་ཚུལ་གྱི་གསུངས་སོ།། །།ཁྱད་པར་རྣམ་པ་ལྔ་བཤད་པ་ནི། དེ་ལ་ཁྱད་པར་

ཡོངས་སུ་ཤེས་པ་ནི། རྣམ་པར་མི་རྟོག་པ་དང༌། ཉི་ཚེ་བ་མ་ཡིན་བ་ཉིད་དང༌། མི་གནས་པ་ཉིད་དང༌། གཏན་དུ་བ་ཉིད་དང༌། བླ་ན་མེད་པ་ཉིད་དོ། །ཁྱད་པར་རྣམ་པ་ལྔས་སོ། །ཞེས་པ་ཤེས་པ་དེ་ནི། ཁྱད་པར་རྣམ་པ་
ལྔས་ཉན་རང་ལས་ཁྱད་པར་དུ་འཕགས་ཏེ། ཅི་ལྟར་འཕགས་ཞེ་ན། ཉན་རང་ནི་འཁོར་བ་ལ་སྐྱོན་དང༌། མྱ་ངན་ལས་འདས་པ་ཡོན་ཏན་དུ་ཤེས་པས་རྣམ་པར་རྟོག་པ་དང་བཅས་པ་ཡིན་ནོ། །ཉི་ཚེ་བ་ཡང་་ཡིན་ཏེ།
འཕགས་པའི་བདེན་པ་བཞིའི་སྤྱིའི་མཚན་ཉིད་ཙམ་ལ་དམིགས་པའི་ཕྱིར་རོ། །གནས་པ་ཡང་ཡིན་ཏེ། མྱ་ངན་ལས་འདས་པ་ལ་གནས་པས་སོ། །གཏན་དུ་བ་ཡང་མ་ཡིན་ཏེ། ཕུང་པོ་ལྷག་མ་མེད་པའི་མྱ་ངན་ལས་འདས་
པར་ཆད་པའི་ཕྱིར་ཏེ། གཟིངས་ལྟ་བུའི་མདོ་ལས་བཤད་པའི་ཕྱིར་རོ། །བླ་ན་ཡོད་པ་ཡང་ཡིན་ཏེ། སངས་རྒྱས་ཀྱི་ཡེ་ཤེས་བླ་ན་ཡོད་པའི་ཕྱིར་རོ། །འདི་ལས་བཟློག་པ་ནི་ཁྱད་པར་ལྔས་སངས་རྒྱས་དང་བྱང་ཆུབ་སེམས་
དཔའ་རྣམས་ཏེ། རྣམ་པར་མི་རྟོག་པ་ནི་སྲིད་ཞི་གཉིས་ཀྱི་སྐྱོན་དང་ཡོན་ཏན་ལ་མི་རྟོག་པའི་ཕྱིར་རོ། །ཉི་ཚེ་བ་མ་ཡིན་པ་ནི་ཤེས་བྱ་མཐའ་དག་གི་རང་དང་སྤྱིའི་མཚན་ཉིད་ཅི་ལྟ་བ་བཞིན་ཡུལ་དུ་བྱེད་པའི་ཕྱིར་རོ། །མི་
གནས་པ་ནི་ཤེས་རབ་ཀྱིས་སྲིད་པ་དང་སྙིང་རྗེས་ཞི་བ་ལ་མི་གནས་པར་བླང་དོར་མེད་པར་སྦྱོར་བའི་ཕྱིར་རོ། །གཏན་དུ་བ་ནི་རྟེན་ཆོས་ཀྱི་སྐུ་རྟག་པས་ན། ཕུང་པོ་ལྷག་མ་མེད་པའི་མྱ་ངན་ལས་འདས་པ་ན་ཡང་རྒྱུན་ཆད་

༄༅། །པ་མེད་པའི་ཕྱིར་རོ། །བླ་ན་མེད་པ་ནི་དེ་ལས་གོང་དུ་ཁྱད་པར་དུ་འཕགས་པ་མེད་པའི་ཕྱིར་རོ། །མདོར་བསྡུས་ན། སྲིད་ཞི་དག་པ་དང༌། ཡེ་ཤེས་ཀྱི་ཤེས་བྱ་མཁྱེན་པ་དང་སྟོང་པ་དང་
སྙིང་རྗེ་ཟུང་དུ་འཇུག་པ་སྟེ། འདུས་མ་བྱས་པའི་ཆོས་སྐུ་དང༌། ཕུལ་དུ་བྱུང་བའི་གནས་ཐོབ་པས་རྣམ་པར་མི་རྟོག་པར་བསྟན་ཏོ། ཡེ་ཤེས་ཀྱི་ལས་ལྔ་བཤད་པ་ནི། དེ་ལ་ལས་ཡོངས་སུ་ཤེས་པ་ནི། རྣམ་པར་རྟོག་པ་རིང་
དུ་བྱེད་པ་དང༌། བླ་ན་མེད་པའི་བདེ་བ་བསྒྲུབས་པར་བྱེད་པ་དང༌། ཉོན་མོངས་པ་དང་ཤེས་བྱའི་སྒྲིབ་པ་དང་འབྲལ་བར་བྱེད་པ་དང༌། དེའི་རྗེས་ལས་ཐོབ་པའི་ཡེ་ཤེས་ཀྱིས་ཤེས་བྱའི་རྣམ་པ་ཐམས་ཅད་ལ་འཇུག་པར་
བྱེད་པ་དང༌། སངས་རྒྱས་ཀྱི་ཞིང་ཡོངས་སུ་སྦྱོང་བ་དང༌། སེམས་ཅན་ཡོངས་སུ་སྨིན་པར་བྱེད་པ་དང༌། རྣམ་པ་ཐམས་ཅད་མཁྱེན་པ་ཉིད་གཏོད་པར་བྱེད་པ་སྟེ། ལས་ཀྱི་ཁྱད་པར་རྣམ་པ་ལྔས་སོ་ཞེས་གསུངས་ཏེ། ཡེ་
ཤེས་དེས་ལས་ལྔ་པོ་འདི་རྣམས་བྱེད་དེ། རྣམ་པར་རྟོག་པ་རིང་དུ་བྱེད་པ་ནི། རྣམ་རྟོག་ཀུན་ལྡང་དང་བཅས་པ་འཁྲུལ་པའི་རྩ་བ་སྟེ། གང་ལ་དེ་མེད་པའི་ངོ་བོ་ནི། རྣམ་པ་ཐམས་ཅད་སྐྱེ་བ་མེད་པར་གཟིགས་པའི་དོན་གྱི་
འབྱུང་ངོ༌། །བླ་ན་མེད་པའི་བདེ་བ་ནི་ཤེས་བྱ་ཐམས་ཅད་མི་མཁྱེན་པ་མེད་པས་ཐབས་མཁས་པ་བསྒྲུབས་ཏེ། སྡུག་བསྔལ་གསུམ་ལས་གྲོལ་བའི་ཕྱིར། ཟག་མེད་ཀྱི་བདེ་བའི་རང་བཞིན་གྲུབ་པ་ལས་བྱུང་ངོ༌། །ཉོན་

མོངས་པའི་སྒྲིབ་པ་ནི། འདོད་ཆགས་ཁོང་ཁྲོ་ང་རྒྱལ་མ་རིག་པ། ཐེ་ཚོམ་ལྟ་བ་རྣམ་པ་ལྔ་དང་བཅས་པ། ཉེ་བའི་ཉོན་མོངས་པ་ཉི་ཤུ་པོ་ཀུན་ནས་ལྡང་བ་དྲག་པོ་ཡུལ་དང་ཡུལ་ལ་བརྟེན་བའི་རྟོག་པ་ལས་བྱུང་པར་་ཤེས་
པས་རྣམ་པར་གྲོལ་ལ། ཀུན་གཞིའི་རྣམ་པར་ཤེས་པ་ལ་ཁ་ནང་དུ་བལྟས་ནས་ཉོན་མོངས་པ་སྐྱེ་བའི་རྟེན་བྱེད་པ། ཀུན་གཞི་ལ་གནས་པའི་ཡིད་ནི་བསྒོམ་པས་སྤང་བར་བྱ་བ་བག་ལ་ཉལ་དུ་ཁམས་གསུམ་པ་ཐམས་ཅད་
ལ་ཡོད་པ། ཀུན་བརྟགས་དང་ལྷན་གཅིག་སྐྱེས་པ་གཉིས་རྣམ་པར་མི་རྟོག་པ་དང༌། སྒྱུ་མ་ལྟ་བུར་ཤེས་པས་བྲལ་བར་བྱེད་པས་ཕྲ་རྒྱས་བག་ཆགས་དང་བཅས་པ་བཅོམ་པ་ཉིད་དོ། །གང་གིས་ན་མ་རིག་པ་ལས་གྲོལ་བའི་
ཚེ༑ མཚན་མ་དང་རྣམ་རྟོག་མེད་པར་ཡང༌། དམིགས་པ་ཐམས་ཅད་སྒྱུ་མ་ལྟར་སྣང་བ་ལ། ཤེས་བྱའི་རྣམ་པ་ཐམས་ཅད་ལ་འཇུག་པར་བྱེད་པ་འབྱུང་ཞིང༌། སྔར་བསྟན་པ་ལྟར། །ཡིད་དང༌། འཛིན་པ་དང༌། རྣམ་རྟོག་
ཤིན་ཏུ་གནས་གྱུར་པས། སངས་རྒྱས་ཀྱི་ཞིང་ཡོངས་སུ་སྦྱོང་བ་དང༌། སེམས་ཅན་ཡོངས་སུ་སྨིན་པ་དང༌། རྣམ་པ་ཐམས་ཅད་མཁྱེན་པའི་ཡེ་ཤེས་གཏོད་པ་སྟེ། ཐོབ་པར་བྱེད་པ་སྟེ་ཡང་ཡེ་ཤེས་འདི་ཉིད་ཀྱི་ལས་ཡིན་ནོ།
ཚུལ་འདི་ནི། །བྱ་བ་བསྒྲུབ་ལ་རྟག་ཏུ་བློ། །མེ་བཞིན་དུ་ནི་འབར་བ་དང༌། །ཞི་བའི་བསམ་གཏན་སྙོམས་འཇུག་ལ། །རྟག་ཏུ་མཉམ་པར་བཞག་པའང་ཡིན། །ཞེས་པའི་ཚུལ་དུ་སྦྱོང་ངོ༌། །ཕྱི་མ་གསུམ་ལ་ལས་གཅིག་ཏུ་

།མཛད་པ་ནི་དམིགས་གསལ་གསུམ་ཡང་རྣམ་པར་མི་རྟོག་པར་གཅིག་གིས་མཐར་ཕྱིན་པར་འགྱུར་བས་ལས་གཅིག་གོ །འདི་ལྔ་ལ་རྣམ་རྟོག་དང་སྒྲིབ་གཉིས་སྤང་བར་བྱ་བ་ལ་སྟོས་སོ།༄༅།
གཞན་ནི་ཐོབ་པར་བྱ་བ་ལ་བརྟེན་ཏོ། །འདི་ལྟར་ཤེས་ན་ཡོངས་སུ་ཤེས་པ་ལ་འཇུག་པ་ཞེས་བྱའོ། །འདི་ལྟར་ཡོངས་སུ་ཤེས་པ་ལ་འཇུག་པ་ནི། རྣམ་པར་མི་རྟོག་པ་ལ་འཇུག་པའི་གཟུངས་ཅི་ལྟ་བར་རིག་པར་བྱ་སྟེ མདོ་
དེ་ཉིད་ཀྱི་གླེང་གཞིའི་འོག་ཏུ། ཡང་དག་པར་སྦྱོར་བའི་ཚུལ་དང༌། རྣམ་པར་མི་རྟོག་པའི་དབྱིངས་ལ་འཇུག་པ་དང༌། དེའི་མཚན་ཉིད་དང༌། ཞུགས་པའི་རྟགས་དང༌། ལས་དང༌། དཔེ་དང་ལྷག་མ་གཞན་གྱིས་ཐབས་
བསྟན་པར་རིག་པར་བྱའོ། །མདོ་ཚིགས་རྣམས་ཡི་གེ་མང་དུ་དོགས་པས་མ་བྲིས་སོ། །བདུན་པ་ཡིད་ལ་བྱེད་པ་བཤད་པ་ནི་གཉིས་ཏེ། གང་གིས་ཡིད་ལ་བྱེད་པ་དང༌། ཚུལ་ཅི་ལྟར་ཡིད་ལ་བྱེད་པ་གོ་རིམ་དང་བཅས་པའོ།
དང་པོ་ནི། དེ་ལ་ཡིད་ལ་བྱེད་པ་ལ་འཇུག་པ་ནི། ཅི་ནས་ཀྱང་རྣམ་པར་མི་རྟོག་པ་ལ་འཇུག་པར་འདོད་པའི་བྱང་ཆུབ་སེམས་དཔའ་དེ་འདི་སྙམ་དུ་ཡིད་ལ་བྱེད་དོ། །ཞེས་ངེས་པར་རྟེན་རྣམ་པར་མི་རྟོག་པ་ལ་འཇུག་དགོས་
པས། ཐེག་པ་མཆོག་ལ་འཇུག་པའི་བློ་ཅན། བྱང་ཆུབ་ཆེན་པོ་ལ་བློ་དཔའ་བ། སེམས་ཅན་གྱི་དོན་ལ་སེམས་པ་དེས་འདི་ལྟར་ཡིད་ལ་བྱའོ། །གཉིས་པ་ལ་གསུམ་སྟེ། ཀུན་གཞི་དང་རྐྱེན་དང་མ་རིག་པ་སྣང་ཡང་མི་བདེན་

པས་འཁྲུལ་པའི་ཚུལ་བརྟག་པ་དང༌། ཡིད་ལ་བྱེད་པའི་ཚུལ་དང༌། རྟོགས་པའི་གོ་རིམ་མོ། །དང་པོ་ནི། ཡང་དག་པ་མ་ཡིན་པའི་ཀུན་ཏུ་རྟོག་པ་ས་བོན་ཐམས་ཅད་པ་མེད་པ་གཉིས་སྣང་བའི་རྒྱུ། དེ་ལ་བརྟེན་པའི་རྒྱུད་
གཞན། དེ་བཞིན་ཉིད་མི་ཤེས་པ་ལས་ཡིན་ཏེ། དེའི་ཕྱིར་རྒྱུ་དང་བཅས་པའི་འབྲས་བུ་ནི་སྣང་དུ་ཟིན་ཀྱང་ཡོད་པ་མ་ཡིན་ནོ། །ཞེས་པ་ནི་སྔར་བསྟན་པ་ལྟར་ཡང་དག་པར་མེད་བཞིན་དུ་ཚོགས་བདུན་གྱིས་ལས་འདུས་
བྱས་པའི་ཀུན་རྟོག་པ་ལ་བརྟེན་ནས། དེས་བསྐྱེད་ཅིང་བསགས་པས་ཕྱི་མ་སྐྱེ་བའི་ས་བོན་ཐམས་ཅད་པ་ནི། ཀུན་གཞིའི་རྣམ་པར་ཤེས་པའོ། །དེ་ལས་མེད་བཞིན་དུ་གཟུང་བ་དང་འཛིན་པ་གཉིས་སྣང་བའི་རྒྱུ་ནི་གཉིས་
སུ་མངོན་པར་ཞེན་པའི་བག་ཆགས་ཀྱིས་ཡོངས་སུ་ཟིན་པའི་ཕྱིར་རོ། །དེ་ལ་བརྟེན་པའི་རྒྱུད་གཞན་ནི་དམིགས་རྐྱེན་ལས་སྐྱེས་པ་ལྟར་སྣང་བའི་འཇུག་པའི་རྣམ་ཤེས་དྲུག་སྟེ། བདུན་པ་ཀུན་གཞི་ལ་གནས་ནས་སྐྱེ་བ་དང་
འགག་པའི་ནུས་པ་བྱེད་པ་དྲུག་པོ་འགགས་མ་ཐག་པའི་ཡིད་ཅེས་བཤད་པ། ཡིད་ཀྱི་ཁམས་དང་སྐྱེ་མཆེད་ཅེས་ཀྱང་བྱ་སྟེ། ཁ་ནང་ལྟའི་ཉོན་མོངས་བཞི་དང་ལྷན་གཅིག་པས་ཉོན་མོངས་པ་ཅན་གྱི་རྐྱེན་གྱིས། དེ་བཞིན་
ཉིད་ངོ་མ་ཤེས་པ་ལས་འཁྲུལ་པ་ཡིན་ཏེ། ཐོག་མ་མེད་པའི་དུས་ཅན་གྱི་མ་རིག་པའི་བག་ཆགས་ལས་བྱུང་ངོ༌། །དེའི་ཕྱིར་མི་ཤེས་པ་ཕྱིན་ཅི་ལོག་གི་རྒྱུ་ནི་དེ་ཡིན་པས་ཕན་ཚུན་རྒྱུ་དང་བཅས་པའི་འབྲས་བུ་ནི་སྣང་དུ་ཟིན་

།ཀྱང་བདེན་པར་ཡོད་པ་ནི་མ་ཡིན་ནོ། །དཔེར་ན་ཐག་པ་ལ་སྦྲུལ་དུ་འཁྲུལ་བས་སྐྲག་པ་དང༌། སྐྲགས་པས་ཀྱང་སླར་འཁྲུལ་པ་བསྐྱེད་ནས་སྡུག་བསྔལ་ཀྱང་རྣམ་པ་ཐམས་ཅད་དུ་
ཐག་པ་ལ་སྦྲུལ་མེད་ཀྱང་སྣང་བ་བཞིན་ནོ། །དཔལ་སྒྲ་གཅན་འཛིན་བཟང་པོས་ཀྱང༌། །ཐག་པ་ནག་པོའི་དུག་སྦྲུལ་བཞིན །མཐོང་བ་ཙམ་གྱིས་སྔངས་བར་འགྱུར། །གྲོགས་དག་སྐྱེ་བོ་འཛིན་པ་ཅན། །ཡུལ་གཉིས་སྐྱོན་གྱི་
འཆིང་བར་འགྱུར། །ཅེས་གསུངས་སོ། །འདི་ལྟར་རིག་ནས་ཡིད་ལ་བྱེད་པའི་ཚུལ་ནི། དེ་སྣང་བ་ལས་ནི་ཆོས་ཉིད་མི་སྣང་ཞིང༌། །དེ་ཡི་སྣང་བ་ལས་ནི་ཆོས་ཉིད་སྣང་བ་ཡིན་ནོ།།ཞེས་དེ་ལྟར་ཡིད་ལ་བྱེད་པའི་བྱང་ཆུབ་
5༽, སེམས་དཔའ་ནི། རྣམ་པར་མི་རྟོག་པའི་ཡེ་ཤེས་ལ་འཇུག་པ་ཡིན་ནོ། །ཞེས་གསུངས་པ་སྦྱོར་བའི་ལམ་དུ་ཡིད་ལ་བྱེད་པའི་ཚུལ་སྟེ། བཟུང་འཛིན་གྱི་ཀུན་བརྟགས་མེད་བཞིན་སྣང་བས་ནི་གདོད་མ་ནས་གྲུབ་པའི་ཆོས་
ཉིད་དང༌། དེ་ལ་འཇུག་པའི་ཕྱིན་ཅི་མ་ལོག་པའི་ལམ་འབྲས་བུ་ལ་དམིགས་པ་མི་སྣང་བས་འཁྲུལ་ལ། དེ་སྣང་བ་དང༌། བཟུང་འཛིན་མི་སྣང་བ་ལས་ནི། དེ་ཁོ་ན་ལམ་འབྲས་བུ་དང་བཅས་བ་སྣང་བ་ཡིན་ནོ་ཞེས། དེ་ལྟར་
ཡིད་ལ་བྱེད་པའི་བྱང་ཆུབ་སེམས་དཔའ་ནི་རྣམ་པར་མི་རྟོག་པའི་ཡེ་ཤེས་ལ་འཇུག་པ་ཞེས་བྱའོ། །འདི་ནི་མདོ་སྡེ་རྒྱན་དང༌། ཐེག་བསྡུས་ལས་ཀྱང༌། །མིང་དང་དངོས་གཉིས་ཕན་ཚུན་དུ། །གློ་བུར་ཡིན་པར་ཡོངས་སུ་

བཙལ། །བཏགས་པ་རྣམ་པ་གཉིས་པོ་ལ། །དེ་ཙམ་དུ་ནི་བཙལ་བར་བྱ། །ཡང་དག་ཅི་བཞིན་ཡོངས་ཤེས་པས། །དོན་མེད་པར་ནི་རྟོག་གསུམ་དང༌། དེ་མེད་ཕྱིར་ཡང་དེ་བྲལ་པའི། །མཐོང་བ་གསུམ་ལ་འཇུག་པ་་ཡིན།
ཞེས་མིང་དང་མཚན་མ་དང་ཀུན་རྟོག་གི་རྣམ་རིག་མེད་ན། །རང་བཞིན་དང་དྲི་མ་མེད་པ་དང༌། ལམ་གསུམ་དམིགས་པར་གསུངས་སོ། །དེའི་གོ་རིམ་བཤད་པ་ལ་ལྔ་སྟེ། རྣམ་པར་རིག་པར་དམིགས་པ་དང༌། དོན་
ཐམས་ཅད་མི་དམིགས་པ་དང༌། རྣམ་རིག་མི་དམིགས་པ་དང༌། ཁྱད་པར་མེད་པར་དམིགས་པ་དང༌། ངོ་བོ་བཤད་པའོ། །དང་པོ་ནི། དེ་ལྟར་དམིགས་པ་ལས་ནི་རྣམ་པར་རིག་པ་ཙམ་དུ་དམིགས་པ་ལ་འཇུག་གོ །ཞེས་
པས་སྦྱོར་བའི་ལམ་དུ་གསལ་སྣང་ཆུང་ངུའི་ཚེ། སྔར་བཤད་པའི་ཚུལ་རྟོགས་ནས་རྣམ་པར་རིག་པ་འཁྲུལ་བ་དང༌། མ་འཁྲུལ་བ་གཉིས་ཀ་རྣམ་པར་རིག་པ་ཙམ་ལས་གཞན་དུ་བདེན་པ་མེད་པར་དམིགས་པས་དྲོ་བར་
འགྱུར་བ་འབྱུང་ངོ༌། །འདི་ཡང་ཚོགས་ལེགས་པར་བསགས་པའི་བྱང་ཆུབ་སེམས་དཔའ་སེམས་གནས་པའི་ཐབས་དགུ་དང༌། ཡིད་ལ་བྱེད་པ་བཅུ་གཅིག་གིས་ཞི་ལྷག་གི་རྒྱུ་ཐོབ་པ། བསམ་གཏན་དང་ལྡན་པས་
ལྷག་མཐོང་གི་སྒོ་གསུམ་དང༌། གཞི་རབ་ཏུ་དབྱེ་བ་དྲུག་ལ་དམིགས་ནས་རྣམ་རིག་ཏུ་ཞུགས་པ་ནི། །དེ་ནས་དེ་འདྲར་གྱུར་པ་ཡིས། །བྱང་ཆུབ་སེམས་དཔའ་མཉམ་བཞག་པས། །ཡིད་ཀྱི་བརྗོད་པ་མ་གཏོགས་པར། །དོན་

།ཀུན་རབ་ཏུ་མི་མཐོང་ངོ༌། །ཞེས་རྣམ་རིག་ལ་འཇུག་པའོ། །དོན་ཐམས་ཅད་མི་དམིགས་པ་ནི། རྣམ་པར་རིག་པ་ཙམ་དུ་དམིགས་པ་ལས་ནི་དོན་་ཐམས་ཅད་མི་དམིགས་པ་འཇུག་གོ ཞེས་
པ་གསལ་སྣང་འབྲིང་དུ་གྱུར་པའི་ཚེ་རྣམ་རིག་ཙམ་དུ་སྣང་བ་ན་ཕྱི་རོལ་གྱི་དོན་ཐམས་ཅད་མི་དམིགས་ཏེ། ཆོས་ཀྱི་སྣང་བ་བརྟན་པའི་ཕྱིར་རྩེ་མོ་ཡིན་ནོ། །དེ་ཡང༌། །ཆོས་ཀྱི་སྣང་བ་འཕེལ་བྱའི་ཕྱིར། །བརྩོན་འགྲུས་
བརྟེན་པ་ཀུན་ཏུ་རྩོམ། །ཆོས་ཀྱི་སྣང་བ་འཕེལ་བྱའི་ཕྱིར། །སེམས་ཙམ་ལ་ནི་གནས་པར་འགྱུར། །ཞེས་གསུངས་སོ། །རྣམ་རིགས་མི་དམིགས་པ་ལ་འཇུག་པ་བཤད་པ་ནི། དོན་ཐམས་ཅད་མི་དམིགས་པ་ལས་ནི་རྣམ་
ལ
པར་རིག་པ་ཙམ་མི་དམིགས་པ་ལ་འཇུག་གོ་ཞེས་པ་དོན་ཐམས་ཅད་མེད་ན། རྣམ་པར་རིག་པ་ཙམ་གྲུབ་པ་མེད་དེ། རྣམ་རིག་དོན་ལ་བརྟེན་པའི་ཕྱིར་རོ། །འདི་ནི་རྗེས་སུ་མཐུན་པའི་བཟོད་པའོ། །འདི་ཡང་དེ་ནས་དོན་
དུ་སྣང་བ་ཀུན། །སེམས་སུ་རབ་ཏུ་མཐོང་བར་འགྱུར། །དེ་ཚེ་དེའི་བཟུང་བ་ཡི། །རྣམ་པར་གཡེང་བ་དེ་སྤོང་གྱུར། །རྣམ་རིག་གཉིས་སུ་མི་སྣང་བས། །ཁྱད་པར་མེད་པར་དམིགས་པ་ནི། །དེ་མི་དམིགས་པ་ལས་ནི།
གཉིས་པོ་ཁྱད་པར་མེད་པ་ལ་དམིགས་སོ་ཞེས་པས། གང་རྣམས་རིག་མི་དམིགས་པ་ན་གཟུང་བ་དང་འཛིན་པ་གཉིས་མི་དམིགས་ཏེ། དེ་གཉིས་ག་ཡང་རྣམ་པར་རིག་པ་ཙམ་དུ་སྣང་བ་ཡང་མཚུངས་ལ། གཟུང་བ་བདེན་

པ་མེད་ན་འཛིན་པ་བདེན་པ་མེད་་པ་ཡང་མཚུངས་པའི་ཕྱིར་ཁྱད་པར་མེད་དེ། འདི་ནི་ཆོས་མཆོག་ལ་རེག་པ་ཡིན་ནོ། །དེས་ན་དེ་ལ་འཛིན་པ་ཡི། །རྣམ་པར་གཡེང་བ་འབའ་ཞིག་ལུས། འདི་ལྟར་དེའི་འཇུག་ཐོགས་སུ
འཛིན་པའི་རྣམ་པར་གཡེང་བ་སྤོང༌། དེ་ལྟ་ན་གོ་རིམ་པ་འདི་ལྟ་བུ་ལ་བསྒོམ་པ་ནི། ཐེག་པ་ཆེན་པོའི་ཁྱད་པར་དུ་འཕགས་པའི་སྦྱོར་བའི་ལམ་སྟེ། །འདི་དག་གོ་རིམ་བཞིན་དུ་ནི། དྲོ་བར་གྱུར་སོགས་ཡིན་ཞེས་བྱ།
ཞེས་གསུངས་པ་ཡིན་ནོ།།རྣམ་པར་མི་རྟོག་པའི་ངོ་བོ་བཤད་པ་ནི། དེ་ལྟར་གཉིས་མི་དམིགས་པ་གང་ཡིན་བ་དེ་ནི་རྣམ་པར་མི་རྟོག་པའི་ཡེ་ཤེས་ཏེ། ཡུལ་མེད་ཅིང་དམིགས་པ་མེད་པ། མཚན་མ་ཐམས་ཅད་མི་དམིགས་
པས་རབ་ཏུ་ཕྱེ་བ་ཡིན་པའི་ཕྱིར་རོ། །ཞེས་གསུངས་ཏེ། བཟུང་འཛིན་གཉིས་སྣང་བ་མེད་ཅིང༌། ཆོས་ཐམས་ཅད་ནམ་མཁའི་དཀྱིལ་ལྟ་བུ་དང༌། ཤེས་བྱ་ཐམས་ཅད་སྒྱུ་མ་ལ་སོགས་པ་བཞིན་སྣང་བ་ནི་མཐོང་བའི་
ལམ་སྟེ། དེ་གོམས་པར་བྱེད་པས་དྲི་མ་ཐམས་ཅད་སེལ་ཅིང༌། ཡུལ་དྲུག་པོ་ཕྱི་དང་ནང་དུ་དམིགས་པ་མེད་ཅིང༌། སྤང་བྱ་དང༌། གཉེན་པོའི་མཚན་མ་དེ་བཞིན་ཉིད་དང་འབྲས་བུའི་མཚན་མ་ཐམས་ཅད་མི་དམིགས་པས་
མཐར་ཕྱིན་པར་འགྱུར་ཏེ། སྔར་བསྟན་པ་བཞིན་ནོ། །འདི་ལྟར་མཚན་མ་རྒྱས་པར་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་གསལ་བ་གསུངས་ཏེ། དངོས་པོ་མེད་དང་དངོས་པོ་དང༌། །སྒྲོ་འདོགས་པ་དང་སྐུར་པ་

།འདེབས། གཅིག་དང་ཐ་དད་ངོ་བོ་ཉིད། །ཁྱད་པར་མིང་དང་དོན་ཅི་ལྟ། འདི་བཅུ་ལ་དེ་ལ་དངོས་པོ་མེད་པར་རྣམ་པར་རྟོག་པའི་དོན་དུ་བཀའ་སྩལ་པ། བྱང་ཆུབ་སེམས་དཔའ་ཉིད་དུ་༄༅།
ཡོད་བཞིན་དུ་ཞེས་བྱ་བ་ལ་སོགས་པའོ། །དངོས་པོར་རྣམ་པར་རྟོག་པའི་དོན་དུ་བཀའ་སྩལ་པ། བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་ངོ༌། ཞེས་བྱ་བའོ། སྒྲོ་འདོགས་པའི་རྣམ་པར་རྟོག་པའི་དོན་དུ་
བཀའ་སྩལ་པ། བྱང་ཆུབ་སེམས་དཔའི་མིང་ཡང་དག་པར་རྗེས་སུ་མི་མཐོང་ངོ༌། །ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་རྗེས་སུ་མི་མཐོང༌། སྤྱོད་ཅེས་བྱ་བར་ཡང་དག་པར་རྗེས་སུ་མི་མཐོང༌། གཟུགས་ཡང་དག་པར་
རྗེས་སུ་མི་མཐོང༌། ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་པར་ཤེས་པའི་བར་དུ་ཡང་དག་པར་རྗེས་སུ་མི་མཐོང་ངོ། །དེ་ཅིའི་ཕྱིར་ཞེ་ན། འདི་ལྟར་མིང་ནི་ངོ་བོ་ཉིད་ཀྱིས་སྟོང་ངོ༌། །ཞེས་བྱ་བ་ལ་སོགས་པའོ།
སྐུར་པ་འདེབས་པའི་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། སྟོང་པ་ཉིད་ཀྱིས་མ་ཡིན་ནོ། །ཞེས་བྱ་བའོ། །གཅིག་པ་ཉིད་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། གཟུགས་ཀྱི་སྟོང་པ་ཉིད་
གང་ཡིན་བ་དེ་གཟུགས་མ་ཡིན་ནོ། །ཞེས་བྱ་བ་ལ་སོགས་པའོ། །ཐ་དད་པ་ཉིད་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། སྟོང་པ་ཉིད་ལས་གཟུགས་གཞན་མ་ཡིན་ཏེ། གཟུགས་ཉིད་སྟོང་པ་ཉིད་དེ། སྟོང་

པ་ཉིད་གཟུགས་སོ། །ཞེས་བྱ་བའོ། །ངོ་བོ་ཉིད་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། རབ་འབྱོར་འདི་ལྟ་སྟེ། གཟུགས་ཞེས་བྱ་བ་འདི་ནི་མིང་ཙམ་མོ། །ཞེས་བྱ་བ་ལ་སོགས་པའོ། །ཁྱད་པར་དུ་རྣམ་
པར་རྟོག་པའི་གཉེན་པོའི་དོན་དུ་བཀའ་སྩལ་པ། ངོ་བོ་ཉིད་ནི་མི་སྐྱེ་མི་འགག །ཀུན་ནས་ཉོན་མོངས་པ་མ་ཡིན། རྣམ་པར་བྱང་བ་མ་ཡིན་ནོ། །ཞེས་བྱ་བའོ། །མིང་ཅི་ལྟ་བ་བཞིན་དུ་དོན་དུ་རྣམ་པར་རྟོག་པའི་གཉེན་པོའི་
དོན་དུ་བཀའ་སྩལ་བ། མིང་བཅོས་མ་ལ་ཆོས་དེ་དག་སོ་སོར་བརྟགས་ནས། མིང་གློ་བུར་གྱི་རྗེས་སུ་ཐ་སྙད་འདོག་ཏེ། ཅི་ལྟ་ཅི་ལྟར་རྗེས་སུ་ཐ་སྙད་འདོགས་པ་དེ་ལྟ་དེ་ལྟར་མངོན་པར་ཞེན་ཏོ། །ཞེས་བྱ་བའོ། །དོན་ཅི་ལྟ་
བ་བཞིན་དུ་མིང་དུ་རྣམ་པར་རྟོག་པའི་གཉེན་པོ་དོན་དུ་བཀའ་སྩལ་པ། བྱང་ཆུབ་སེམས་དཔའི་མིང་དེ་ཡང་དག་པར་རྗེས་སུ་མི་མཐོང་ངོ༌། །ཡང་དག་པར་རྗེས་སུ་མི་མཐོང་བས་མངོན་པར་ཞེན་པ་མེད་དེ། དོན་ཅི་ལྟ་བ་
བཞིན་དུ་ཞེས་བྱ་བར་དགོངས་པའོ། །གཟུགས་ཅི་ལྟ་བ་བཞིན་དུ་རྣམ་པར་ཤེས་པའི་བར་དུ་ཡང་སྦྱར་བར་བྱའོ། །རྣམ་པར་གཡེང་པ་བཅུ་པོ་འདི་དག་གི་གཉེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་དུ་རྣམ་པར་
མི་རྟོག་པའི་ཡེ་ཤེས་བསྟན་ཏེ། དེ་ལྟར་ན། ཤེས་རབ་ཀྱི་ཕ་རོལ་ཏུ་ཕྱིན་པའི་དོན་ཐ་དག་ནི་མི་མཐུན་པའི་ཕྱོགས་དང༌། གཉེན་པོ་དང་བཅས་པར་རིག་པར་བྱའོ། །གཞན་ཡང་རྣམ་པར་བྱང་བའི་ཆོས་ཐམས་ཅད་བསྡུས་ན་

།རྣམ་བཞི་སྟེ། རང་བཞིན་གྱིས་རྣམ་པར་བྱང་བ་ནི། དེ་བཞིན་ཉིད་དང་སྟོང་པ་ཉིད་དང༌། ཡང་དག་པའི་མཐའ་དང༌། དོན་དམ་པ་དང༌། མཚན་མ་མེད་པ་སྟེ། ཆོས་ཀྱི་དབྱིངས་ཀྱང་དེ་
ཡིན་ནོ། །དྲི་མ་མེད་པས་རྣམ་པར་བྱང་བ་ནི། །སྒྲིབ་པ་ཐམས་ཅད་དང་མི་ལྡན་བའོ། །ཐོབ་པའི་ལམ་རྣམ་པར་བྱང་བ་ནི། བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་དང་ཕ་རོལ་ཏུ་ཕྱིན་པ་ལ་སོགས་པའོ། །དེ་བསྐྱེད་པའི་
க ཕྱིར་དམིགས་པ་རྣམ་པར་བྱང་བ་ནི། ཐེག་པ་ཆེན་པོའི་དམ་པའི་ཆོས་བསྟན་པ་སྟེ། འདི་ལྟར་བཞི་པོ་འདི་ནི་རྣམ་པར་བྱང་བའི་རྒྱུ་ཡིན་པའི་ཕྱིར། ཀུན་ཏུ་བརྟགས་པ་མ་ཡིན་ནོ། །ཆོས་ཀྱི་དབྱིངས་རྣམ་པརདག་པའི་རྒྱུ་
མཐུན་པ་ཡིན་པས། གཞན་གྱི་དབང་མ་ཡིན་ནོ། །རྣམ་པ་བཞི་པོ་འདི་དག་གིས་རྣམ་པར་བྱང་བའི་ཆོས་ཐམས་ཅད་བསྡུས་སོ། །འདིར་ཚིགས་སུ་བཅད་པ། །རྟེན་འབྱུང་སྒྱུ་མ་ལ་སོགས་བསྟན། །རྟག་ལ་བརྟེན་པ་མེད་པ་
བསྟན། །རྣམ་དག་རྣམ་པ་བཞིར་བསྟེན་ནས། །ཡོངས་སུ་གྲུབ་པ་བསྟན་པ་ཡིན། །དག་པ་དེ་ནི་རང་བཞིན་དང༌། །དྲི་མ་མེད་དང་ལམ་དང་དམིགས། །རྣམ་པར་དག་པ་ཆོས་ཀྱི་རྣམས། །རྣམ་པ་བཞི་པོས་བསྡུས་པ་ཡིན།
ཞེས་ཐེག་བསྡུས་ལས་གསུངས་སོ། །ཡིད་ལ་བྱེད་པའི་དམིགས་པ་ཐམས་ཅད་འདིར་བསྡུས་ཏེ་བསྟན་པ་ཡིན་ནོ། །ཡེ་ཤེས་ཀྱི་མཚན་ཉིད་ལ་འཇུག་པ་བཤད་ཟིན་ཏོ།། །།བརྒྱད་པ་སྦྱོར་བ་ལ་འཇུག་པ་ནི། །བསྟན་

བཤད་གཉིས་ལས། དང་པོ་ནི། སྦྱོར་བ་ལ་འཇུག་པ་དེ་ཡང་རྣམས་པ་བཞི་སྟེ། ཞེས་བྱང་ཆུབ་སེམས་དཔས་ཅི་ལྟར་སྦྱར་ན། ཡེ་ཤེས་དེ་ཐོབ་པ་སྟོན་ཏོ།།བཤད་པ་ལ་བཞི་སྟེ། ཚོགས་སྦྱོར་དང༌། མཐོང་བ་དང༌། བསྒོམ་
བ་དང༌། མཐར་ཕྱིན་པའོ། །དང་བོ་ནི། མོས་པའི་སྤྱོད་པ་ནི་མོས་པ་སྤྱོད་པའི་ས་སྟེ། དེ་ནི་སྔར་བསྟན་པའི་ངེས་པར་རྟོག་པའི་གནས་སྐབས་གང་ཡིན་པ་ཉིད་དོ །ཞེས་གསུངས་ཏེ། ཆོས་ཉིད་ལ་འཇུག་པ་དྲུག་གི་བཤད་
པར་ཚོགས་སྦྱོར་བསྟན་པ་ལྟར། རིགས་དང་ལྡན་པའི་བྱང་ཆུབ་སེམས་དཔའ་དེ་ཤེས་བྱའི་གཞི་དང༌། ཤེས་བྱེད་ངོ་བོ་ཉིད་གསུམ་དང༌། མཚན་ཉིད་ལ་འཇུག་པ་དང་། དེ་ལ་ཚུལ་ཅི་ལྟར་འཇུག་པ་བསླབ་པ་གསུམ་གྱི་གོ་
རིམ་དང་བཅས་པས། གང་སྤངས་ཤིང་གང་ཐོབ་པའི་ཚུལ་ཐེག་པ་ཆེན་པོའི་སྡེ་སྣོད་ཆོས་ཀྱི་དབྱིངས་ཀྱི་རྒྱུ་མཐུན་པ་ཐོས་ནས་དད་སོགས་ཆོས་ལྔས་ཐར་པའི་ཆ་དང་མཐུན་པ་བསྐྱེད་ནས། ས་ལྟ་བུའི་སེམས་བསྐྱེད་པ་དང༌།
ལྷག་བསམ་མི་འགྱུར་བ་གསེར་ལྟ་བུ་དང་། ཡོན་ཏན་ཁྱད་པར་དུ་འགྲོ་བ་ཟླ་བ་ཚེས་པ་ལྟ་བུ་གོང་ནས་གོང་དུ་ཐོབ་སྟེ། གཟུང་འཛིན་སྲེག་པ་མེ་ལྟ་བུ་བསྒོམ་པ་ལས་བྱུང་བ་ཐོབ་པར་བྱེད་པ་ནི་མོས་པའི་སྦྱོར་པ་སྟེ། ཕ་
རོལ་ཏུ་ཕྱིན་པ་དྲུག་ལ་གོ་ཆ་དང་འཇུག་པའི་བསྒྲུབ་པས། རྟེན་ཆོས་ཀྱི་སྐུ་རྣམ་པར་མི་རྟོག་པའི་ཡེ་ཤེས་ཀྱི་ཁམས་མོས་པ་ཡུལ་དུ་བྱས་ནས། དེ་ལ་དམིགས་པའི་ཤེས་པས་ཞི་ལྷག་གི་རྒྱུ་ཚོགས་ལ་བརྟེན་ནས་དམིགས་

།པ་རྣམས་དེས་འཇུག་གོ །ཞུགས་པས་ངེས་པར་འབྱེད་པའི་ལམ་དྲོད་རྩེ་མོ་བཟོད་པ་ཆོས་མཆོག་ལ་སྦྱོར་བས་ན་མོས་པའི་སྦྱོར་པ་ཞེས་བྱའོ། །འདི་ལྟར་སྦྱོར་བ་ན་ཉེས་པ་ལྔ་སྤོང་ཞིང་
གཉེན་པོའི་འདུ་བྱེད་བརྒྱད་བསྟེན་པར་བྱ་སྟེ། །ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང༌། །འདུ་མི་བྱེད་དང་འདུ་བྱེད་དེ། འདི་དག་ཉེས་པ་ལྔར་འདོད་དོ། །ལེ་ལོའི་གཉེན་པོར་ནི། འདུན་པ་
དང་རྩོལ་པ་དང་། དད་པ་དང་། ཤིན་ཏུ་སྤྲངས་པས་བསལ་ལ་འབད་པར་བྱའོ།།གདམ་ངག་བརྗེད་པའི་གཉེན་པོར་ནི་དྲན་པ་བསྐྱེད་ལ་མ་བརྗེད་པར་བྱའོ། །བྱིང་རྒོད་བྱུང་པའི་ཚེ་ཤེས་བཞིན་གྱིས་ཟིན་པས་བསལ་བར་
བྱའོ། །རྣམ་རྟོག་ཞི་ནས་འདུ་མི་བྱེད་ན་ནི། སེམས་བས་གཉེན་པོའི་རྟོག་པ་རྒྱ་ཆེར་བྱའོ། །གཉེན་པོའི་རྟོག་པས་གཡེང་ཞིང་འདུ་བྱེད་དྲག་ན་ནི་བཏང་སྙོམས་ཀྱིས་མཉམ་བར་བྱའོ། །འདི་ལྟར་སྤྱོར་པས་དབང་བྱེད་པའི་
དབང་པོ་ལྔ་ཁ་བྱུང་ཞིང༌། བདུད་དང་ཐེག་དམན་གྱི་མི་ནོན་པས་སྟོངས་ལྔར་འགྱུར་རོ། །ཆོས་ཀྱི་མི་ནི་སྡོམ་པའང་འདི་ཡི། །ཞི་གནས་ལམ་དུ་ཤེས་པར་བྱ། །ལྷག་མཐོང་ལམ་ནི་དེ་དོན་རྣམས། །རྣམ་པར་དཔྱོད་པར་
ཤེས་པར་བྱ། ཟུང་དུ་འབྲེལ་པའི་ལམ་ནི་དེ། །སྡོམ་པ་ཡིན་བར་ཤེས་པར་བྱ། །ཞུམ་བའི་སེམས་ནི་རབ་བཟུང་ལ། །རྒོད་པ་ཡང་ནི་ཞི་བར་བྱ། །དེ་ནས་དམིགས་པ་དེ་ལས་ནི། །མཉམ་བར་གྱུར་ནས་བཏང་སྙོམས་བཞག

འདི་ལ་བརྟེན་ནས་སྔར་བསྟན་པའི་སྣང་བ་རྣམས་འབྱུང་སྟེ། ངེས་པར་རྟོགས་པའི་སྦྱོར་བའོ། །དེ་ལྟར་དམིགས་པ་དང༌། རྣམ་པ་དང་སྦྱོར་བ་སྤྱིར་བསྟན་ཏེ། རྟག་དང༌། ཐེག་པ་ཆེ་ཆུང་གི་ཁྱད་པར་དང༌། ཡོན་ཏན་ལ་
སོགས་པ་ནི་ཕ་རོལ་ཏུ་ཕྱིན་པ་དང༌། བྱང་ས་ལས་རྒྱས་པར་གསུངས་པ་བཞིན་ནོ། །མཐོང་བའི་ལམ་བཤད་པ་ནི། རབ་ཏུ་རྟོགས་པའི་སྦྱོར་བ་ནི་ས་དང་པོར་སྟེ། དེ་ཡང་རེག་པའི་གནས་སྐབས་ཉིད་དོ། །ཞེས་གསུངས་ཏེ།
རྣམ་པར་མི་རྟོག་པའི་དབྱིངས་ལ་དམིགས་ནས་རྣམ་པར་རིག་པའི་མཚན་མ་བསལ་བ་ན། རྣམ་པར་ནི་ཆོས་ཐམས་ཅད་ནམ་མཁའི་དཀྱིལ་དང་མཚུངས་པར་ཤར་ལ། ནུས་པ་དང་སྒྱུ་མ་ལྟ་བུར་རྗེས་ལས་ཐོབ་པ་ལ་འཇུག་
6
སྟེ༑ དེ་ནི་མཐོང་བའི་ལམ་དང་ས་དང་པོ་ཡིན་ནོ། །ཉན་རང་དང་བྱང་ཆུབ་སེམས་དཔའ་ལ་བརྟེན་བའི་སྐད་ཅིག་མ་བཅུ་དྲུག་གི་ཁྱད་པར་དང་དམིགས་པ་དང༌། རྣམ་པ་ནི་མངོན་བར་རྟོགས་པའི་རྒྱན་ལས་གསུངས་ཏེ། $
འདིར་ཡི་གེ་མངས་ཀྱིས་དོགས་པས་མ་བྲིས་སོ། །འདི་ནི་རྣམ་པར་མི་རྟོག་བའི་ཡེ་ཤེས་སྣང་བའི་ཏིང་ངེ་འཛིན་ལ་རེག་པ་ཞེས་བྱའོ། །འདིར་ལྷག་པའི་བསམ་པ་རྣམ་པར་དག་པས་གཏེར་ལྟ་བུར་སྦྱིན་བའི་ཕ་རོལ་ཏུ་ཕྱིན་
པ་རྫོགས་པའི་སེམས་བསྐྱེད་དང༌། ཆོས་ཉིད་ཀྱིས་ཐོབ་པའི་སྐྱབས་འགྲོ་དང༌། སྐྱུ་མ་ལྟ་བུ་དང་དཔལ་བར་འགྲོ་བ་ལ་སོགས་པའི་ཏིང་ངེ་འཛིན་ཐོབ་པ་དང༌། ཞི་ལྷག་ཟུང་འབྲེལ་དུ་གྱུར་པ་དང༌། མི་ཟད་པའི་གཟུངས་

།ཐོབ་པ་ཞེས་བྱ་བ་ལ་སོགས་པ་མདོ་ཐ་དག་ནས་དཔག་ཏུ་མེད་པའི་རྣམ་གྲངས་གསུངས་སོ། །བསྒོམ་ལམ་བཤད་པ་ནི། བསྒོམ་པའི་སྦྱོར་བ་ནི། ཡོངས་སུ་མ་དག་པའི་ས་དྲུག་དང༌།
ཡོངས་སུ་དག་པའི་ས་གསུམ་སྟེ། དེ་ཡང་སྔར་བརྟན་པའི་རྗེས་སུ་དྲན་བའི་གནས་སྐབས་ཉིད་དོ། །ཞེས་གསུངས་ཏེ། ས་གཉིས་པ་ལ་སོགས་པ་དྲུག་ནི་རྣམ་རྟོག་གི་མཚན་མ་དང་བཅས་ཏེ། སྤྱོད་པ་མ་དག་པའོ། །བརྒྱད་
པ་ལ་སོགས་པ་གསུམ་ནི་མཚན་མ་མེད་ཅིང༌། མངོན་བར་འདུ་བྱེད་པ་མེད་པར་རང་གི་ངང་གིས་འཇུག་པས་ཡོངས་སུ་དག་པའོ། །དེ་ཡང་ཐེག་བསྡུས་ལས་སྤངས་པ་བསྟན་པའི་སྐབས་ལས། སར་ཆུད་པའི་བྱང་ཆུབ་
་མི་
སེམས་དཔའ་རྣམས་ཀྱི་ས་དྲུག་གི་བར་དུ་་དེ་ཁོ་ན་དང༌། དེ་ཁོ་ན་མ་ཡིན་བ་སྣང་བ་ཉེ་བར་གནས་པའི་ཕྱིར་རོ། །བསྒོམ་བ་ལས་གྱུར་པ་ནི་སྒྲིབ་པ་དང་བཅས་པ་རྣམས་ཀྱི་སྟེ། ས་བཅུ་པའི་བར་དུ་མཚན་མ་ཐམས་ཅད་
སྣང་བ་དང༌། དེ་ཁོ་ན་སྣང་བའི་ཕྱིར་རོ། །འབྲས་བུ་ཡོངས་སུ་རྫོགས་པའི་གྱུར་བ་ནི། སྒྲིབ་པ་མེད་པ་རྣམས་གྱི་སྟེ། མཚན་མ་ཐམས་ཅད་མི་སྣང་བ་དང༌། ཤིན་ཏུ་རྣམ་པར་དག་པའི་དེ་ཁོ་ན་སྣང་བ་དང༌། མཚན་མ་ཐམས་
ཅད་ལ་དབང་འབྱོར་པའི་ཕྱིར་རོ། །ཞེས་གསུངས་ཏེ། རྒྱས་པར་སྔར་བསྟན་པ་ལྟར་ཉོན་མོངས་པ་དང་ཤེས་བྱའི་སྒྲིབ་པ་སྤོང་ངོ༌། །དོན་དམ་པའི་སེམས་བསྐྱེད་དེ་ཉིད་མ་དག་པའི་ས་དྲུག་ལ་ཚུལ་ཁྲིམས་རིན་པོ་ཆེའི་

འབྱུང་གནས་དང༌། བཟོད་པ་མི་འཁྲུག་པའི་རྒྱ་མཚོ་དང༌། བརྩོན་འགྲུས་སྒྲིབ་པ་འཇོམ་བའི་རྡོ་རྗེ་དང༌། རྣམ་གཡེང་གིས་མི་སྦྲུལ་བའི་བསམ་གཏན་གྱི་རི་བོ་དང༌། བག་ལ་ཉལ་གྱི་ནད་ཞི་བར་བྱེད་པའི་ཤེས་རབ་ཀྱི་སྨན་
དང༌། ཐབས་མཁས་པས་ཡོངས་སུ་འཛིན་བའི་བཤེས་གཉེན་ལྟ་བུ་རྣམ་པ་འཐོབ་བོ། །དེ་ནས་དག་པའི་ས་གསུམ་ལ་ཅི་ལྟར་སྨོན་པ་བཞིན་དུ་འགྲུབ་པའི་སྨོན་ལམ་གྱི་ནོར་བུ་དང༌། སེམས་ཅན་གྱི་བློའི་མུན་པ་སེལ་ཅིང་
ཡོན་ཏན་སྨིན་བར་བྱེད་པའི་སྟོབས་ཀྱི་ཉི་མ་དང༌། ཆོས་ཀྱི་སྒྲ་དབྱངས་སྙན་པའི་ཡེ་ཤེས་དང༌། ས་གསུམ་པོ་དེ་ལ་ཐུན་མོང་དུ་འབྱུང་བའི་མཐུ་ཐོགས་པ་མེད་པའི་རྒྱལ་པོ་དང༌། ཚོགས་གཉིས་སྨིན་པའི་མཛོད་དང༌། བྱང་
ཆུབ་ཀྱི་ལམ་ཆེན་པོ་དང་། སྙིང་རྗེ་དང་སྟོང་ཕ་རོ་མཉམ་པས་འགྲོ་བའི་ཞེན་པ་དང༌། གཟུངས་དང་སྤོབས་པ་རྒྱ་མཚོ་ཟད་མི་ཤེས་པའི་བཀོད་མའི་ཆུ་ལྟ་བུ་མངོན་གསུམ་དུ་བྱེད་དོ། །ས་བཅུ་པ་དེ་ཉིད་ཀྱི་རྒྱུན་ཐ་མར་དབང་
བསྐུར་བའི་ས་འབྱུང་སྟེ། སྒྲ་ཐམས་ཅད་དང་མཉམ་པའི་གསུང་གི་སྒྲ་སྙན་དང༌། ཐུགས་ཡེ་ཤེས་ཀྱི་ཆུ་རྒྱུན་འཁོར་བ་མཐའ་མེད་དུ་འབབ་པ་དང༌། སྐུའི་སྤྲུལ་པ་ཞིང་རྒྱ་མཚོར་སྤྲོ་བའི་སྤྲིན་འབྱུང་སྟེ། འདི་དག་ནི་ཟག་པ་
མེད་པའི་ལས་མཐར་ཕྱིན་པའོ། །ས་བཅུ་པོ་འདི་སྔར་བཤད་པ་ལྟར། དང་པོར་ཆོས་ཉིད་རྟོགས་ནས། གཉིས་པར་ལྷག་པའི་ཚུལ་ཁྲིམས་ལ་ཞུགས་ཤིང༌། གསུམ་པ་དང་བཞི་པ་དང་ལྔ་པར་སེམས་ཀྱི་སེམས་ཀྱི་བསླབ་པ་

།རྫོགས་ནས། དྲུག་པ་ལ་ཤེས་རབ་ཀྱི་བསླབ་པ་མཐར་སོན་པས་བདུན་པ་ལ་སོགས་པ་བཞི་ལ་དེ་དག་གི་འབྲས་བུ་གྲུབ་པ་བཞི་འཐོབ་བོ། །ས་དེ་དག་གི་ངེས་པའི་ཚིག་ཀྱང་། འཇིག་རྟེན་
ལས་འདས་པའི་དགའ་བ་ཁྱད་པར་ཅན་དང་ལྡན་པས་རབ་ཏུ་དགའ་བ་དང༌། ཚུལ་ཁྲིམས་ལ་འཆལ་པའི་དྲི་མ་མེད་པས་ས་གཉིས་པའོ། །ཏིང་ངེ་འཛིན་གྱི་སྣང་བ་ཆེན་པོར་བྱེད་པའི་ཕྱིར་ན་ས་གསུམ་པ་འོད་བྱེད་པའོ།
བྱང་ཆུབ་ཀྱི་ཕྱོགས་དང་མཐུན་པའི་ཆོས་ཀྱིས་སྒྲིབ་གཉིས་ཀྱི་ལྷག་མ་བསྲེག་པས་ས་བཞི་པ་འོད་འཕྲོ་བའོ། །སྲིད་ཞི་སྦྱང་དཀའ་བ་མཉམ་བར་སྦྱང་བས་ས་ལྔ་པ་སྦྲང་དཀའ་བའོ།།ཤེས་རབ་ཀྱིས་འཁོར་འདས་གཉིས་ཀ་
༜ ལ་སྤྱང་བས་ས་དྲུག་པ་མངོན་དུ་གྱུར་པའོ། །མཚན་མ་མེད་པའི་སངས་རྒྱས་ཀྱིས་བགྲོད་པ་གཅིག་པའི་ལམ་དང་འབྲེལ་པས་ས་བདུན་པ་རིང་དུ་སོང་བའོ། །མཚན་མ་དང་འདུ་བྱེད་གཉིས་ཀས་མི་གཡོ་བས་ས་བརྒྱད་པ་
མི་གཡོ་བའོ། །སོ་སོ་ཡང་དག་པར་རིག་པ་མཐར་སོན་པས་ས་དགུ་པ་ལེགས་པའི་བློ་གྲོས་སོ། །ཏིང་ངེ་འཛིན་དང་གཟུངས་གཉིས་ཀྱིས་ནམ་མཁའ་ཁྱབ་པས་ས་བཅུ་པ་ཆོས་ཀྱི་སྤྲིན་ནོ། །འདིའི་མཐར་སྐུ་གསུམ་གྱི་འཕྲིན་
ལས་རྫོགས་པ་ལ་དབང་བས་དབང་བསྐུར་བའི་ས་སྟེ། མོས་པས་སྤྱོད་པ་དང་བཅས་པའི་ས་བཅུ་གཉིས་པོ་འདི་རྫོགས་ནས་མཐར་ཐུག་པའི་སངས་རྒྱས་ཏེ། དེའི་བདག་ཉིད་དུ་ཉེ་བར་སོན་བར་འགྱུར་རོ། །འདི་རྣམས་ཀྱི་

ངེས་པའི་ལུང་ནི་མདོ་སྡེ་རྒྱན་དང་བྱང་ཆུབ་སེམས་དཔའི་ས་ལས་གསུངས་སོ། །རྣམ་པར་མི་རྟོག་ཡེ་ཤེས་ནི། །ངོ་བོས་མཉམ་བར་བཞག་པ་སྟེ། །རྗེས་ལས་ཐོབ་པ་དེའི་ལས། །མེ་དང་ཚང་ཚིང་སྲེག་བྱེད་བཞིན། །ཆོས་
མོས་ལྷག་སེམས་ཤེས་རབ་དང༌། །བསམ་གཏན་སྙིང་རྗེ་ཐབས་ཡིན་ཏེ། །ཐབས་དང་ཤེས་རབ་དབྱེར་མེད་པས་མདུན་བཞག་མཚན་མ་ཀུན་སེལ་པས། །སྒྲིབ་པ་བཅུ་བསལ་ས་བཅུ་རྫོགས། །ཕ་རོལ་ཕྱིན་པ་བཅུ་དག་
ཅིང༌། །གཟུངས་དང་ཏིང་འཛིན་སྨོན་ལམ་དང༌། །ཡེ་ཤེས་སྟོབས་རྣམས་རྒྱ་མཚོ་ལ། །འཇུག་པའི་ཡོན་ཏན་མཐར་སོན་བས། སངས་རྒྱས་སྙིང་པོའི་ཁམས་ཐོབ་སྟེ། །བཅིངས་གྲོལ་མེད་པར་རྣམ་སངས་རྒྱས། །ཐམས་ཅད་
L6S
མཁྱེན་པ་ཞེས་བརྗོད་དོ། །ཞེས་བྱ་ནི་བསྡུས་པའི་ཚིག་སུ་བཅད་པའོ། །མཐར་ཕྱིན་པའི་ལམ་བཤད་པ་ནི། །མཐར་ཐུག་པའི་སྦྱོར་བ་ནི་སངས་རྒྱས་ཀྱིས་སས་ལྷུན་གྱིས་གྲུབ་པར་སངས་རྒྱས་ཀྱི་མཛད་པ་རྒྱུན་མི་འཆད་
པའི་ཕྱིར་ཏེ། དེ་ཡང་སྔར་བསྟན་པ་དེ་ཡི་བདག་ཉིད་དུ་ཉེ་བར་སོན་བའི་གནས་སྐབས་ཉིད་དོ། །ཞེས་གསུངས་ཏེ། གང་ལ་དེ་མ་ཐག་ཏུ་སངས་རྒྱས་ཀྱི་མཛད་པ་རྒྱུན་མི་འཆད་ལ་ཐོབ་པ་དེ་ལ་མཐར་ཐུག་པའི་སྦྱོར་བ་ཞེས་
བྱ་སྟེ། །གང་གིས་དབང་བསྐུར་བའི་ངེས་པར་ཐོབ་མ་ཐག་ཏུ་སངས་རྒྱས་ཀྱི་ཁམས་ཐོབ་ནས་དེའི་བདག་ཉིད་དུ་འགྱུར་ཏེ། སྐུ་གསུམ་ལྷུན་གྱིས་གྲུབ་པའི་ཡེ་ཤེས་མཛད་པ་འཕྲིན་ལས་དང་བཅས་པ་འབྱུང་བའི་ཕྱིར་རོ

།འདི་ནི་རྒྱས་པར་བྱང་ཆུབ་པས་བསྟན་ཏེ། སྡོམ་ནི། །ངོ་བོ་རྒྱུ་དང་འབྲས་བུ་དང༌། །ལས་དང་ལྡན་བ་འཇུག་པ་དང༌། དེ་རྟགས་བསམ་མི་ཁྱབ་ཉིད་ཀྱིས། །སངས་རྒྱས་ས་ནི་རྣམ་པར་
གནས། ཞེས་ངོ་བོ་ནི་ཁམས་རྣམ་པར་དག་པའོ། །དག་པ་དེའི་རྒྱུ་ནི་ཐོས་པའི་སྒྲས་བསྟན་ཏེ། རྒྱུ་མཐུན་བའི་ཆོས་དཀར་པོའོ། །དེས་སྒྲིབ་པ་གཉིས་བྲལ་པར་བྱེད་པའོ། །འབྲས་བུ་ནི་ཆོས་སྐུ་དང་གཟུགས་སྐུ་གཉིས་སོ།
* ལས་ནི་རྣམ་པར་མི་རྟོག་པར་སྒྲིབ་པ་འཇོམ་ཞིང་ཟག་པ་མེད་པའི་ཡེ་ཤེས་ཀྱི་ལས་ཐོགས་པ་མེད་པའོ། །ལྡན་བ་ནི་རང་དང་གཞན་གྱི་དོན་རྨད་དུ་བྱུང་བའི་འཕྲིན་ལས་ལྡན་བའོ། །འཇུག་པ་ནི་སྐུ་གསུམ་གྱིས་འཁོར་བ་ཅི་
སྲིད་དུ་འཇུག་པའི་རྟག་པ་ཉིད་གསུམ་མོ། །རྟག་པ་དེ་ཡང་ངོ་བོ་དང་། རྒྱུན་དང་རྒྱུན་མི་འཆད་པ་རྣམ་པ་གསུམ་དུ་བཤད་པའོ། །དེའི་རྒྱུ་མཚན་ཡང་རྒྱུ་མཐའ་ཡས་དང་སེམས་ཅན་ཟད་མེད་དང༌། །བརྩེ་དང་འཕྲུལ་དང་
མཁྱེན་དང་ཕུན་ཚོགས་ལྡན། །ཆོས་ཀྱི་དབང་ཕྱུག་འཆི་བའི་བདུན་བཅོམ་དང༌། །ངོ་བོ་མེད་ཕྱིར་འཇིག་རྟེན་མགོན་པོས་རྟག །ཅེས་གསུངས་པ་ཡིན་ནོ། །འདི་རྣམས་རྒྱས་པར་ནི་རྒྱུད་བླ་མར་གསུངས་སོ། །ཐེག་བསྡུས་
ལས་ཀྱང༌། ཡེ་ཤེས་ཀྱི་ཁྱད་པར་ཅི་ལྟར་བལྟ་བར་བྱ་ཞེ་ན། སངས་རྒྱས་རྣམས་ཀྱི་སྐུ་གསུམ་མོ་ངོ་བོ་ཉིད་དང༌། ལོངས་སྤྱོད་རྫོགས་པ་དང༌། སྤྲུལ་པའི་སྐུའོ། །དེ་ལ་ངོ་བོ་ཉིད་ཀྱི་སྐུ་ནི། དེ་བཞིན་གཤེགས་པ་རྣམས་ཀྱི་

ཆོས་ཀྱི་སྐུ་སྟེ། །ཆོས་ཐམས་ཅད་ལ་དབང་བསྒྱུར་བའི་གནས་ཡིན་བའི་ཕྱིར་རོ།། ལོངས་སྤྱོད་རྫོགས་པ་ནི། སངས་རྒྱས་རྣམས་ཀྱི་འཁོར་གྱི་དཀྱིལ་འཁོར་སྣ་ཚོགས་ཀྱིས་ཕྱེ་བ་དང༌། ཆོས་ཀྱི་སྐུ་ལ་བརྟེན་པ་སྟེ། སངས་
རྒྱས་ཀྱི་ཞིང་ཡོངས་སུ་དག་པ་དང༌། ཐེག་པ་ཆེན་པོ་ནི་ཆོས་ཀྱི་ལོངས་སྤྱོད་མྱོང་བར་མཛད་པའི་ཕྱིར་རོ། །སྤྲུལ་པའི་སྐུ་ནི་གང་ཆོས་ཀྱི་སྐུ་ལ་བརྟེན་པ་ཉིད་དེ། དགའ་ལྡན་གྱི་གནས་ན་བཞུགས་པ་ནས་བཟུངས་ཏེ། མྱ་ངན་
ལས་འདའ་བ་སྟོན་པའི་བར་གྱི་མཛད་པ་སྟོན་པའི་ཕྱིར་རོ། །འདི་ལས་རྣམ་པར་དབྱེ་བའི་སྡོམ་ནི། །མཚན་ཉིད་དང་ནི་ཐོབ་པ་དང༌། དབང་དང་གནས་དང་ཡོངས་བསྡུས་དང༌། །དབྱེ་དང་ཡོན་ཏན་ཟབ་པ་དང༌། །དྲན་
དང་འཕྲིན་ལས་ཟབ་པ་ཉིད། མཚན་ཉིད་ཀྱང་ལྔ་སྟེ། གནས་གྱུར་པ་ནི་སྒྲིབ་པ་ཐམས་ཅད་དང༌། གཞན་དབང་འཁོར་བའི་ཆ་ལས་གྲོལ་ཞིང༌། གནས་གྱུར་པ་རྣམ་བྱང་དུ་རྟོགས་པར་གྱུར་པའོ། །དཀར་པོའི་ཆོས་རྫོགས་
པས་ཕ་རོལ་ཏུ་ཕྱིན་པ་དྲུག་ལས་དབང་བཅུ་ཐོབ་པའོ། །ཆོས་ཐམས་ཅད་དངོས་པོ་མེད་པའི་ངོ་བོ་ཉིད་སྟོང་པའི་དོན་གྱིས་གཉིས་སུ་མེད་ལ། འདུས་བྱས་འདུས་མ་བྱས་གཉིས་མེད་པས་གཉིས་ག་ལ་དབང་འབྱོར་ཐོབ་་
ཅིང་སངས་རྒྱས་རྣམས་ཐ་དད་པ་དང་གཅིག་ཏུ་མེད་པའི་མཚན་ཉིད་དོ། །རྟག་པ་ཉིད་གསུམ་དང༌། བསམ་གྱིས་མི་ཁྱབ་པ་རྟོག་གེ་ལས་འདས་པ་སྟེ་ལྔའོ། །ཐོབ་པ་ནི་མཉམ་རྗེས་ཀྱི་ཡེ་ཤེས་ཀྱིས་སྒྲིབ་གཉིས་བཤིགས་

།པས་ཐོབ་པ་ཉིད་དོ། །དབང་འབྱོར་པ་ནི་ལྔ་སྟེ། གཟུགས་ཀྱི་ཕུང་པོ་གནས་གྱུར་པས། ཞི་དང༌། ལུས་དང༌། མཚན་དཔེ་དང༌། དབྱངས་མཐའ་ཡས་པ་དང་། སྤྱི་གཙུག་བལྟར་མི་སྣང་བ་
དང༌། ཚོར་བའི་ཕུང་པོ་གནས་གྱུར་པས་ཁ་ན་མ་ཐོ་བ་མེད་ཅིང། ཚད་མེད་ལ་རྒྱ་ཆེ་བའི་བདེ་བ་ལ་དབང་འབྱོར་པ་དང༌། འདུ་ཤེས་ཀྱི་ཕུང་པོ་གནས་གྱུར་པའི་ཕྱིར་མིང་ཚིགས་ཡི་གེ་བསྟན་པ་ཐམས་ཅད་ལ་དབང་འབྱོར་
པ་དང༌། འདུ་བྱེད་ཀྱི་ཕུང་པོ་གནས་གྱུར་པའི་ཕྱིར། སྤྲུལ་པ་དང༌། བསྒྱུར་བ་དང༌། འཁོར་བསྡུ་བ་དང༌། དཀར་པོ་ཡི་ཆོས་སྡུད་པ་ལ་དབང་འབྱོར་པ་དང༌། རྣམ་པར་ཤེས་པའི་ཕུང་པོ་གནས་གྱུར་པས། ཀུན་གཞི་མེ་ལོང་
000
ལྟ་བུ་དང༌། ཡིད་མཉམ་པ་ཉིད་དང༌དྲུག་པ་སོ་སོར་རྟོག་པ་དང་ལྔ་པོ་བྱ་བ་གྲུབ་པར་གྱུར་པའི་ཕྱིར་རོ། །གནས་པ་ཡང་གསུམ་སྟེ། ཆོས་སྐུ་ནི་མཐུ་དང་བྱ་བ་གྲུབ་པ་དང༌། ཆོས་ཀྱི་རོ་དང༌།དོན་དང༌།ཡོན་ཏན་འབྱོར་
པ་དཔག་ཏུ་མེད་པ་དང་རྟག་ཏུ་མི་ཟད་པ་དང༌། གཟིགས་པ་བརྙེས་པས་བདེ་བ་ཆེན་པོ་གནས་པ་དང༌། ལོངས་སྤྱོད་རྫོགས་པའི་གནས་པ་ནི། བྱང་ཆུབ་སེམས་དཔའ་རྣམས་སྨིན་བར་མཛད་པའོ། །སྤྲུལ་པའི་སྐུ་སྣ་ཚོགས་
ཀྱི་གནས་པ་ནི་ཕལ་ཆེར་ཉན་ཐོས་རྣམས་སྨིན་པར་མཛད་པའོ། །གང་གིས་བསྡུས་པ་ནི་དྲུག་སྟེ། སངས་རྒྱས་ཀྱི་ཆོས་རྣམ་དག་ཀུན་གཞི་དག་པ་ཆོས་སྐུས་བསྡུས་པ་དང༌། དབང་པོ་གཟུགས་ཅན་གྱུར་པའི་རྣམ་སྨིན་གྱི་ཡེ་

ཤེས་དང༌། འདོད་པ་གནས་གྱུར་པའི་ཡེ་ཤེས་ཚད་མེད་པ་དང༌། འཛིན་པའི་ལས་སྣ་ཚོགས་གྱུར་ནས་ཐམས་ཅད་དུ་ཐོག་པ་མེད་པའི་ཡེ་ཤེས་དང༌། ཐ་སྙད་ཀྱིས་བསྟན་པ་ཐམས་ཅད་ཀྱིས་འགྲོ་བ་ཚིམ་བ་དང་། སེལ་བས་
ནི་འགྲོ་བའི་ཉེས་པ་ཐམས་ཅད་སེལ་བ་དང་དྲུག་གིས་ཆོས་ཀྱི་སྐུ་བསྡུས་སོ། །དབྱེ་བ་ནི། རྟེན་དང༌། དགོངས་པ་དང༌། འཕྲིན་ལས་ཀྱིས་ནི་སངས་རྒྱས་ཐམས་ཅད་མཉམ་ཞིང་། སེམས་ཅན་དཔག་ཏུ་མེད་པ་དེར་བྱང་ཆུབ་
པས་ནི་ཐ་དད་པའོ། །ལོངས་སྐུ་ཡང་དགོངས་པ་དང་འཕྲིན་ལས་ཐ་དད་མེད་ཅིངགནས་ཐ་དད་པ་ནི་ཡིན་ནོ། །སྤྲུལ་ཡང་དེ་ཉིད་དང་མཚུངས་སོ། །ཡོན་ཏན་ནི་ཆོས་སྐུའི་སོ་གཉིས་དང༌། གཟུགས་སྐུའི་སོ་གཉིས་ཏེ། དྲུག་
བཅུ་རྩ་བཞི་ཡར་འདུ་ལ། ཡོངས་དག་བཞི་དང་། ཚད་མེད་པ་བཞི་དང་། རྣམ་པར་ཐར་པ་བརྒྱད་དང༌། ཟིལ་ནོན་བརྒྱད་དང༌། ཟད་བར་བཅུ་དང༌། ཉོན་མོངས་པ་མེད་པ་དང༌། སྨོན་ནས་མཁྱེན་པ་དང༌། སོ་སོ་ཡང་དག་
པར་རིག་པ་བཞི་དང༌། མངོན་ཤེས་དྲུག་དང༌། མཚན་སུམ་ཅུ་སོ་གཉིས་དང༌། དཔེ་བྱད་བརྒྱ་ཅུ་དང༌། སྟོབས་བཅུ་དང༌། མི་འཇིགས་པ་བཞི་སྲུང་བ་མེད་པ་གསུམ་དང༌། དྲན་པ་ཉེ་བར་གཞག་པ་གསུམ་དང༌། བག་
ཆགས་བཅོམ་བ་དང༌། མི་སྙེལ་པའི་ཆོས་ཉིད་དང༌། །ཐུགས་རྗེ་ཆེན་པོ་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང༌། ཕ་རོལ་ཏུ་ཕྱིན་པ་དྲུག་རྫོགས་པ་དང་ལྡན་པ་རྣམས་ཏེ། རྒྱ་ཆེན་པོར་ནི་བྱེ་བ་དྲུག་བཅུ་

།རྩ་བཞིར་ཡང་གསུངས་སོ། །སངས་རྒྱས་ཀྱི་ཆོས་ཀྱི་སྐུ་ཟབ་པའི་རང་བཞིན་བསམ་གྱིས་མི་ཁྱབ་ཀྱང་བསྡུས་ན་བཅུ་གཉིས་ཏེ། དང་པོ་མྱ་ངན་ལས་འདས་པ་དང༌། འཕྲིན་་ལས་དང༌།༄༅།
གནས་པ་ཟབ་་པ་ནི། སྐྱེ་མེད་སངས་རྒྱས་སྐྱེ་བ་སྟེ། །མི་གནས་པ་ལ་རབ་ཏུ་བཞུགས། །ལྷུན་གྱིས་གྲུབ་པར་ཐམས་ཅད་མཛད། །ཟས་བཞི་པོ་ནི་གསོལ་པ་ལགས། །ཞེས་སོ། །གཉིས་པ་ཚུལ་ལུགས་དང༌། གྲངས་དང༌།
གནས་
འཕྲིན་ལས་ཟབ་པ་ནི། ཐ་དད་མེད་ཅིང་དཔག་ཏུ་མེད། །འཕྲིན་ལས་དཔག་ཏུ་མེད་ཅིང་གཅིག །མི་བརྟན་པའི་འཕྲིན་ལས་ཅན། །སངས་རྒྱས་རྣམས་ནི་སྐུ་གསུམ་ལྡན། །ཞེས་སོ། །གསུམ་ལ་མངོན་པར་རྫོགས་པར་བྱང་
ཆུབ་པ་ཟབ་པ་ནི། །གང་ཡང་མངོན་རྫོགས་སངས་རྒྱས་མེད། །ཐམས་ཅད་སངས་རྒྱས་མ་ཡིན་མིན། །སྐད་ཅིག་རེ་ལ་དཔག་ཏུ་མེད། །དངོས་པོ་དངོས་མེད་རབ་ཏུ་ཕྱེ། །ཞེས་སོ། བཞི་པ་འདོད་ཆགས་དང་བྲལ་བ་ཟབ་པ་
ཉིད་ནི། །ཆགས་པ་མ་ཡིན་མི་ཆགས་མིན། །འདོད་ཆགས་ཉིད་ཀྱིས་འབྱུང་བ་ཡིན། །འདོད་ཆགས་འདོད་ཆགས་མིན་མཁྱེན་ནས། །འདོད་ཆགས་ཆོས་ཉིད་ལ་ཡང་ཞུགས། །ཞེས་སོ། །ལྔ་པ་ཕུང་པོ་སྤང་པ་ཟབ་པ་ནི།
སངས་རྒྱས་ཕུང་པོ་རྣམས་ལས་འདས། །ཕུང་པོ་རྣམས་ལའང་མངོན་པར་ཞུགས། །དེ་ལས་གཞན་མིན་གཞན་མེད་མིན། །དེ་མ་བཏང་བས་ལེག་པར་འདས། །ཞེས་སོ། །དྲུག་པ་སེམས་ཅན་ཡོངས་སུ་སྨིན་བར་མཛད་པའི་

ཟབ་པ་ཉིད་ནི། ཀུན་ཀྱང་འདྲེས་པའི་འཕྲིན་ལས་ཅན། །རྒྱ་མཚོར་ཆུ་འདྲ་རྒྱལ་བ་རྣམས། །བྱས་སོ་བྱེད་དོ་བྱའོ་ཞེས། །གཞན་གྱི་དོན་ལ་དགོངས་པ་མེད། །ཞེས་སོ། །བདུན་པ་མཐོང་བ་ཟབ་པ་པ་ཉིད་ནི། །སེམས་ཅན་
ཉེས་པས་མི་སྣང་སྟེ། །སྣོད་ཆགས་པ་ཡི་ཟླ་བ་བཞིན། །འཇིག་རྟེན་ཀུན་ལ་ཉི་མ་བཞིན། །དེ་དག་ཆོས་འོད་ཁྱབ་པར་མཛད། །ཞེས་སོ། །བརྒྱད་པ་མྱང་ངན་ལས་འདས་པ་ཀུན་ཏུ་བསྟན་པ་ཟབ་པ་ཉིད་ནི། ལ་ལས་
རྫོགས་པའི་བྱང་ཆུབ་སྟོན། །ལ་ལར་མེ་བཞིན་མྱ་ངན་འདས། །ནམ་ཡང་མེད་པ་མ་ཡིན་ཏེ། །དེ་བཞིན་གཤེགས་པ་རྟག་པའི་སྐུ། །ཞེས་སོ། །དགུ་པ་བཞུགས་པ་ཟབ་པ་ཉིད་ནི། སངས་རྒྱས་འཕགས་མིན་ཆོས་རྣམས་ཏེ།
མི་དང་ངན་སོང་པ་རྣམས་དང༌། །ཚངས་སྤྱོད་མ་ཡིན་ཆོས་རྣམས་ལ། །བདག་ཉིད་དང་ནི་བཞུགས་པ་མཆོག །ཞེས་སོ། །བཅུ་པ་ཀུན་ཏུ་སྟོན་པ་ཟབ་པ་ཉིད་ནི། དེ་དག་ཀུན་ཏུ་རྣམ་པ་དཔྱོད། །གང་དུའང་རྣམ་པར་དཔྱོད་
མི་མངའ། །གནས་རྣམས་ཀུན་ན་མཐོང་མོད་ཀྱི། །དབང་པོ་དྲུག་ནི་སྤྱོད་ཡུལ་མིན། །ཞེས་སོ། །བཅུ་གཅིག་པ་ཉོན་མོངས་པ་སྤངས་པ་ཟབ་པ་ཉིད་ནི། ཉོན་མོངས་ཐུལ་ལ་སྤངས་པ་མེད། །སྔག་ཀྱི་བསད་པའི་དུག་དང་
འདྲ། །སངས་རྒྱས་རྣམས་ནི་ཉོན་མོངས་ལས། །ཉོན་མོངས་ཟད་པ་ཀུན་མཁྱེན་མཉེས། །ཞེས་སོ། །བཅུ་གཉིས་པ་བསམ་གྱི་མི་ཁྱབ་པ་ཟབ་པ་ཉིད་ནི། ཐབས་ཆེན་རྣམས་དང་ལྡན་བ་ལ། །ཉོན་མོང་བྱང་ཆུབ་ཡན་

༄༅། །ལག་འགྱུར། །འཁོར་བའང་ཞི་བའི་བདག་ཉིད་དེ། །དེ་ཕྱིར་དེ་བཞིན་གཤེགས་བསམ་ཡས། །ཞེས་གསུངས་པ་འདི་རྣམས་ཀྱིས་སངས་རྒྱས་ཀྱི་ཟབ་པ་བསམ་གྱིས་མི་ཁྱབ་པ་བསྟན་པར་
ཁོང་དུ་ཆུད་པར་བྱའོ། འདི་ལྟ་བུའི་སངས་རྒྱས་རྗེས་སུ་དྲན་པ་བྱང་ཆུབ་སེམས་དཔའ་རྣམས་ཀྱིས་བསྒོམ་པར་བྱ་སྟེ། འཇིག་རྟེན་གྱི་ཁམས་ཐམས་ཅད་དུ་ཐོགས་པ་མེད་པའི་མངོན་པར་ཤེས་པ་བརྙེས་པ། ཆོས་ཐམས་ཅད་
அ ལ་དབང་བསྒྱུར་བ་ཡི་ཚུལ་ཅན། དྲི་མ་མཐའ་དག་ལས་རྣམ་པར་གྲོལ་བས་རྟག་པའི་སྐུའོ། །ཞེས་བྱ་བར་དྲན་བ་དང་། ཁ་ན་མ་ཐོ་བ་མེད་པ། ལྷུན་གྱི་གྲུབ་པ། ལོངས་སྤྱོད་ཚད་མེད་པ། གོས་པ་མེད་པའི་བྱང་ཆུབ་པས་མ་
ཅ
09
སྨིན་བ་སྨིན་བ་དང༌། སྨིན་བ་རྣམ་པར་གྲོལ་བར་མཛད་པའོ། །ཞེས་དུས་ཐམས་ཅད་དུ་བསྒོམ་པར་བྱའོ། །འདི་ནི་སངས་རྒྱས་རྗེས་སུ་དྲན་པའི་ཏིང་ངེ་འཛིན་རྒྱ་མཚོ་ལས་གསུངས་པ་ལྟར། ལས་དང་པོ་པས་ཀྱང་དཀྱིལ་
མོ་ཀྲུང་བཅས་ཏེ། དྲན་པ་མངོན་དུ་བཞག་ནས། སྐུ་གཟུགས་མདུན་དུ་བཤམས་ཏེ། རྩེ་ཅིག་ཏུ་བསྒོམ་ན་ཡང་བསམ་གྱིས་མི་ཁྱབ་པའི་ཡོན་ཏན་ལ་བསམ་སྟེ། དེ་ལྟ་བུའི་ཞི་ལྷག་མངོན་དུ་བྱས་ན། མྱུར་དུ་སངས་རྒྱས་ཀྱི་
ཆོས་ཐམས་ཅད་ལ་སྤྱོད་པར་འགྱུར་རོ། །ཡོན་ཏན་ཡང༌། ད་ལྟར་གྱི་སངས་རྒྱས་མངོན་དུ་བཞུགས་པའི་ཏིང་ངེ་འཛིན་ལ་ཞག་བདུན། གཞན་གྱིས་བར་མ་ཆོད་པར་བསྒོམས་ན་བདེ་བ་ཅན་དུ་ངེས་པར་འགྲོ་ཞིང་མཐོང་

བའི་ལམ་ཐོབ་པར་གསུངས་སོ། །མཐར་ཐུག་པའི་ལམ་བཤད་ཟིན་ཏོ། །དགུ་པ་ཉེས་དམིག་ཤེས་པ་ལ་གཉིས་ཏེ། མདོར་བསྟན་པ་དང༌། རྒྱས་པར་བཤད་པའོ། །དང་པོ་ནི། དེ་ལ་ཉེས་དམིགས་ལ་འཇུག་པ་ནི།
གནས་ཡོངས་༴སུ་གྱུར་པ་མེད་་པའི་ཉེས་དམིགས་བཞི་སྟེ། ཞེས་རྟེན་དང་རྟེན་པ་ཐ་དད་པ་ཉིད་ལས་གྱུར་པའི་གནས་གྱུར་སྔར་གསུངས་པ་ལྟ་བུ་ཡོད་དགོས་སོ། །དེས་ན་རྒྱས་པར་བཤད་པ་ལ་བཞི་ལས། དང་པོ་ནི། ཉོན་
མོངས་པ་མི་འཇུག་པའི་རྟེན་མེད་པའི་ཉེས་པ་དང་ཞེས་པས། གལ་ཏེ། གནས་ཡོངས་སུ་གྱུར་པའི་ངོ་བོ་ཚོས་ཀྱི་སྐུ་རྟག་པ་དེ་མེད་ན་ནི། ཡང་རྟེན་ཀུན་གཞིའི་རྣམ་པར་ཤེས་པ་ལ་ནི་ཉོན་མོངས་འཇུག་པ་ཁོ་ན་ཡིན་ཏེ།
ཡང་དག་པ་མ་ཡིན་པའི་རྟོག་།་པ་ཐམས་ཅད་བསགས་པའི་འབྲས་བུ་ཡིན་པ་དང། དེས་ཀྱང་རྣམ་ཤེས་བསྐྱེད་པའི་ཕྱིར་རོ། །རྟེན་ཆོས་ཀྱི་སྐུ་ལ་བརྟན་པའི་ཟག་པ་མེད་པའི་ཡེ་ཤེས་སྐྱེ་བ་ཡོད་ན། ཉོན་མོངས་པ་མི་འཇུག་
སྟེ༑ དེའི་གཉེན་པོ་འབར་བའི་ཕྱིར་ཏེ། དཔེར་ན་ཉི་མ་ལ་མུན་པ་མི་འབྱུང་བའི་ཕྱིར་རོ། །གཉིས་པ་ནི། ལམ་འཇུག་པའི་རྟེན་མེན་པའི་ཉེས་པ་དང་ཞེས་པས་ཟག་པ་མེད་པའི་ལམ་ལྔ་རིམ་པས་ངེས་པར་བསྐྱེད་དགོས་ན།
བསྒྲུབ་པ་དོན་དམ་པ་ལ་བརྟེན་ནས་ཐོབ་པ་མངོན་གསུམ་དུ་བྱ་བའི་ཕྱིར། རྟེན་རྣམ་པར་མི་རྟོག་པའི་ཡེ་ཤེས་འགྱུར་བ་མེད་པའི་ཡོངས་གྲུབ་ལ་བརྟེན་ཏེ། དེའི་རྒྱུ་མཐུན་བ་ཕྱིན་ཅི་མ་ལོག་པའི་ཐོས་བསམ་བསྒོམ་པ་ནི་

།གོང་ནས་གོང་དུ་རྣམ་པར་དག་པའི་འབྲས་བུ་བསྐྱེད་པ་ཡིན་གྱི། མ་དག་པའི་རྟེན་ལས་དག་པ་འབྱུང་བ་ནི་མི་རིགས་ཏེ། ཟག་པ་ལས་ཟག་མེད་འབྱུང་བ་མི་འཐད་པའི་ཕྱིར་འགལ་བ་་
སྟེ༑ སྣང་མུན་བཞིན་ནོ། །གསུམ་པ་ནི། མྱང་ནས་ལས་འདས་པ་ཡིན་ན། ཟག་པ་དང་བཅས་པའི་གཞི་མེད་པའི་ཉེས་པ་དང༌། ཞེས་པ་ཟག་པ་དང་བཅས་པའི་ཁམས་གསུམ་གྱི་འཁོར་བ་འདུ་བྱེད་མ་རིག་པས་བསྐྱེད་པའི་
ལ
རྒྱུའི་ལས་ཀྱིས་སྲེད་ལེན་ལ་བརྟེན་པའི་སྲིད་པ་གསུམ་འགྲུབ་པ་ལྟར། མྱ་ངན་ལས་འདས་པའི་རྣམ་པར་དཀར་བའི་ཟག་པ་མེད་པའི་ལས་ལ་བརྟེན་ནས་རྣམ་པར་གྲོལ་བའི་ལུས་དགྲ་བཅོམ་པ་དང༌། རང་སངས་རྒྱས་
དང༌། བྱང་ཆུབ་སེམས་དཔའ་རྣམས་གདགས་སུ་ཡོད་ཅིང༌། མཐར་ཕྱིན་པའི་རྫོགས་པའི་བྱང་ཆུབ་ཆེན་པོ་ཡང་ཡོད་དགོས་སོ། །གལ་ཏེ་འཁོར་བ་དང་མྱང་འདས་དག་རྟེན་གཅེག་ན་ནི་ཉེས་པ་ཆེན་པོར་འགྱུར་ཏེ།
མི་མཐུན་བའི་སྤང་གཉེན་རྟེན་གཅིག་ཏུ་འགལ་བ་དང༌། སེམས་འགག་པ་ན་འཁྲུལ་པ་འགག་པས། ཡེ་ཤེས་ཀྱི་ཡོངས་གྲུབ་ཀྱང་འགག་པར་འགྱུར་བ་དང། དེ་ལྟར་ཡོངས་གྲུབ་འགག་ན་འདུས་བྱས་སུ་འགྱུར་བས།
འདུས་མ་བྱས་པའི་ཆོས་ཉིད་དང་། ཆོས་སྐུ་གཏན་མེད་པར་འགྱུར་ཏེ། དེ་ལྟར་འདོད་ན་ནི་གཟེག་ཟན་གྱི་ལྟ་བར་འགྱུར་ཏེ། རྣམ་པར་དཀར་པའི་ཆོས་ཀྱིས་དོན་མེད་པར་འགྱུར་པས། འཕགས་པ་བཞི་མེད་པར་བལྟར་མི་

,,, རུང་ངོ༌། །དེས་ན་མྱ་ངན་ལས་འདས་པའི་གང་ཟག་གདགས་པ་འཐད་པ་ཡིན་ནོ། །བཞི་པ་ནི། བྱང་ཆུབ་གསུམ་གྱི་ཁྱད་པར་གདགས་པའི་གཞི་མེད་པའི་ཉེས་པ་ནི་བཞི་པའོ། །ཞེས་པ་བྱང་ཆུབ་གསུམ་ནི། རྟེན་ཆོས་ཀྱི་
དབྱིངས་དེ་ལ་བརྟེན་ནས་རྣམ་པར་གྲོས་པའི་ཁྱད་པར་ཏེ། ཉན་ཐོས་རྣམས་ནི་གང་ཟག་ལ་བདག་ཏུ་འཛིན་པའི་ཉོན་མོངས་པའི་སྒྲིབ་པ་རྟེན་དང་བཅས་པ་སྤངས་པས་རྣམ་པར་གྲོལ་བ་ཡིན་ལ། རང་སངས་རྒྱས་
ནི་དེའི་སྟེང་དུ་ཆོས་ཀྱི་བཟུང་རྟོག་སྤངས་པའི་རྣམ་པར་གྲོལ་བ་ཙམ་དང་ལྡན་ཏེ། འདུས་མ་བྱས་པའི་ཟག་པ་མེད་པའི་ཆོས་ལ་བརྟེན་པའི་ནམ་མཁའི་མཛོད་ལ་སོགས་པའི་ཏིང་ངེ་འཛིན་ལ་ཅུང་ཟད་དབང་འབྱོར་པའི་
ཕྱིར་རོ། །བྱང་ཆུབ་སེས མ་དཔའ་རྣམས་ནི་ཆོས་དང་གང་ཟག་གི་བདག་མཐའ་དག་མཐོང་ལམ་ནས་མེད་པར་རྟོགས་ནས། དེའི་དྲི་མ་དྲུངས་དབྱུང་བའི་ཕྱིར་བསྒོམ་བ་ལ་བརྟེན་ནས་མ་རིག་པ་བག་ཆགས་ཀྱི་ས་ལས་རྣམ་
པར་གྲོལ་བས་སངས་རྒྱས་སུ་འགྱུར་བའི་ཕྱིར། རྟེན་ཆོས་ཀྱི་སྐུ་ལ་བརྟེན་ནས་རྣམ་པར་གྲོལ་བའི་ཁྱད་བར་གསུམ་གདགས་སུ་རུང་བས། ཉོན་མོངས་པ་སྤངས་བའི་བྱང་ཆུབ་དང༌། གཟུང་བ་སྤངས་པའི་བྱང་ཆུབ་དང༌།
མཐར་ཕྱིན་བའི་བྱང་ཆུབ་གསུམ་གདགས་སུ་རུང་བ་ཡིན་ལ། འདི་ལྟར་གྱུར་པ་མེད་ན་ཐུན་མོང་མ་ཡིན་བའི་ཀུན་གཞིའི་རྣམ་ཤེས་རྐྱང་པ་ལོག་པ་ལ་ཡང་ཁྱད་པར་མེད་པས་གསུམ་མི་རུང་བ་དང༌། དེ་ཉིད་བྱང་ཆུབ་ཀྱི་་་

།རྟེན་ཡིན་ན་ནི། རྟེན་ཁའི་གནས་འགྱུར་རྣམ་པ་ཐམས་ཅད་དུ་འཐད་པ་མ་ཡིན་ཏེ། རྒྱུ་འབྲས་དང་སྤང་གཉེན་ཕྱིན་ཅི་ལོག་ཏུ་གྱུར་པའི་ཕྱིར་རོ། །ཐེག་པ་ཆེ་ཆུང་གི་གནས་འགྱུར་གྱི་ཁྱད་
པར་འདི། ཐེག་བསྡུས་ལས་ཀྱང༌། གྱུར་བ་དམན་པ་ནི་ཉན་ཐོས་རྣམས་ཀྱི་སྟེ། གང་ཟག་ལ་བདག་མེད་པར་རྟོགས་པ་དང༌། འཁོར་བ་ལ་ཤིན་ཏུ་རྒྱབ་ཀྱི་ལྟས་པས་འཁོར་བ་གཏོང་བའི་ཕྱིར་རོ། །གྱུར་པ་རྒྱ་ཆེན་པོ་ནི་
བྱང་ཆུབ་སེམས་དཔའ་རྣམས་ཀྱི་སྟེ། ཆོས་ལ་བདག་མེད་རྟོགས་ཤིང༌། དེ་ལ་ཉེ་བར་མཐོང་བས་ཀུན་ནས་ཉོན་མོངས་པ་སྤོང་ཞིང༌། དེ་ཡོངས་སུ་མི་གཏོང་བའི་ཕྱིར་རོ། །ཞེས་བྱུང་ངོ༌།གནས་གྱུར་མེད་པའི་ཉེས་པ་
809
བསྟན་པའོ། །བཅུ་པ་ཕན་ཡོན་ལ་འཇུག་པ་བཤད་པ་ནི། ཕན་ཡོན་ལ་འཇུག་པ་ནི་གནས་ཡོངས་སུ་གྱུར་པ་ཡོད་ན། དེ་ལས་བཟློག་པས་ཕན་ཡོན་རྣམས་པ་ཉིད་ཡིན་པར་རིག་པར་བྱའོ། །ཞེས་གསུངས་ཏེ། ཕན་ཡོན་
བཞི་ནི་རྟེན་ཆོས་ཀྱི་སྐུ་ལ་བརྟེན་པའི་དཀར་པོའི་ཆོས་འཕེལ་ཞིང་རྒྱས་ན། ཉོན་མོངས་པའི་སྒྲིབ་པ་གཏན་མི་འབྱུང་པའི་ཕན་ཡོན་དང༌། ལམ་གྱི་བདེན་པ་ཟག་མེད་ཀྱི་ཆོས་དེ། ཆོས་སྐུ་འགྲུབ་པའི་རྒྱུར་འཐད་པའི་ཕན་
ཡོན་དང༌། སྒྲིབ་པ་ཀུན་བརྟགས་གློ་བུར་བར་མཐོང་བས་གང་གང་སྤངས་པས་དེའི་འབྲས་བུ་འགྲུབ་པ་ཡོད་པས་མྱ་ངན་ལས་འདས་པའི་མཐར་ཐུག་གཅིག་ཀྱང་གནས་སྐབས་གང་ཟག་གསུམ་གྱི་རྣམ་གྲོལ་འཐད་པའི་

ཕན་ཡོན་དང༌། དེས་ན་བྱང་ཆུབ་པ་གསུམ་ཡང་འཐད་པས་ཐེག་གསུམ་འགལ་བ་མེད་པའི་ཕན་ཡོན་དེ། རྣམ་པ་བཞི་པོ་དེ་རང་བཞིན་པ་ལ་དྲི་མ་གློ་བུར་བ་བསལ་ཏེ་གནས་གྱུར་པ་ཡོད་ན་འཐོབ་ལ། མེད་ན་མི་འབྱུང་
བས་གནས་གྱུར་ཡོད་པའི་ཕན་ཡོན་དུ་རིག་པར་བྱའོ། །དེ་ལྟར་གསུངས་པའི་རྣམ་པ་བཅུས་གནས་པ་འདི་ཐམས་ཅད་ཀྱི་དོན་བསྡུས་ན། མདོ་སྡེ་རྒྱན་དང༌། རྒྱུད་བླ་མ་དང༌། ཐེག་བསྡུས་ལས་གསུངས་པ་ཐམས་ཅད་ཀྱང་
འདི་ཙམ་དུ་འདུ་སྟེ། ཡང་དག་མིན་བས་ཡང་དག་སྒྲིབ། བྱིས་པ་རྣམས་ལ་ཀུན་ཏུ་སྣང༌། བྱང་ཆུབ་སེམས་དཔའ་དེ་བསལ་ནས། །ཡང་དག་ཉིད་ནི་ཀུན་ཏུ་སྣང༌། །དོན་མེད་པ་དང་དོན་ཡོད་དག །མི་སྣང་སྣང་བར་ཤེས་
པར་བྱ། །དེ་ནི་གནས་གཞན་གྱུར་པ་སྟེ། །འདོད་དགུར་སྤྱོད་ཕྱིར་ཐར་པ་ཡིན། །ཞེས་བྱ་བ་ནི་ངོ་བོ་བསྟན་པ་ཡིན་ལ། དེ་ལ་ཞུགས་པ་དང་ཐོབ་པས་ཅི་ལྟར་འགྱུར་ཞེ་ན། འཁོར་བ་དང་ནི་མྱ་ངན་འདས། མཚུངས་པར་
ཤེས་པ་ནམ་སྐྱེ་བ། །དེ་ཚེ་དེ་ཕྱིར་དེ་ལ་ནི། །འཁོར་ཉིད་མྱ་ངན་འདས་པར་འགྱུར །དེ་ཡི་ཕྱི་ན་འཁོར་བ་ནི། །གཏོང་བ་མ་ཡིན་མི་གཏོང་མིན། །དེ་ཕྱིར་མྱ་ངན་འདས་པ་ཡང༌། །ཐོབ་པ་མ་ཡིན་མི་ཐོབ་མིན༌།
ཞེས་གསུངས་པ་ཡིན་ནོ། །དེ་ལྟར་གནས་ཡོངས་སུ་གྱུར་པ་ཐ་དག་བཤད་ནས ད་ནི་དཔེས་བཤད་ཅིང་བསྟན་ཆོས་ཀྱི་དོན་བསྡུ་བ་ལ་གསུམ་སྟེ། མེད་པ་སྣང་བའི་དཔེ་དང༌། གནས་གྱུར་པའི་ངོ་བོ་མི་འགྱུར་བའི་དཔེ་

ལ་
།དང༌། རྫོགས་པར་བསྟན་པའོ། །དང་པོ་ནི། མེད་པའི་ཆོས་སྣང་བའི་དཔེ་ནི། སྒྱུ་མ་དང་རྨི་ལམ་ལ་སོགས་པ་ཡིན་ནོ། །ཞེས་གསུངས་ཏེ། ཅི་ལྟར་སྒྱུ་མས་སྤྲུལ་པའི་རྟ་གླང་ལ་སོགས་པ
སྣང་བ་དེ་ཁོ་ན་ལྟར་ནི་ཡོད་པ་མ་ཡིན་ལ་མེད་པར་སྣང་བ་ལྟར་ཀུན་བརྟག་ནི་སྣང་ཡང་མེད་པར་ཤེས་པར་བྱའོ། །ཤིང་དང་རུས་པ་དང༌། སྔགས་ལ་སོགས་པའི་རྐྱེན་བཞིན་དུ་གཞན་དབང་གི་རྐྱེན་སྣང་ཡང་དེར་བདེན་པ་
* ནི་མེད་དེ། རྣམ་པར་རིག་པ་ཙམ་ཉིད་དོ། །དོན་འདི་ནི། མདོ་སྡེ་རྒྱན་ལས་ཀྱང་། ཅི་ལྟར་སྒྱུ་མ་དེ་བཞིན་དུ། །ཡང་དག་མ་ཡིན་ཀུན་རྟོག་བརྗོད། །སྒྱུ་མའི་རྣམ་པ་ཅི་ལྟ་བར། །དེ་བཞིན་གཉིས་སུ་འཁྲུལ་པར་བརྗོད། ཞེས་
གསུངས་སོ། དེ་བཞིན་དུ་རྨི་ལམ་གྱི་ཡུལ་ཡང༌། རང་གི་རྣམ་པར་རིགས་པ་ཙམ་ཉིད་ཡིན་པས། བདེན་པ་མི་ལ་སོགས་པ་སྣང་ཡང་གཞན་དུ་མེད་དོ། དེ་བཞིན་དུ་སྨིག་རྒྱུ་དང༌། བྲག་ཆ༌དང༌། ཆུ༌ཟླ་དང༌། །འཇའ་ཚོན་
དང༌། རབ་རིབ་སྤྲུལ་པ་རྣམས་ཀྱང་སྣང་ཡང་དེར་བདེན་པ་མ་ཡིན་པ་ཉིད་དོ། །གནས་གྱུར་པའི་ངོ་བོ་མི་འགྱུར་བ་ནི། གནས་ཡོངས་སུ་གྱུར་པའི་དཔེ་ནི། ནམ་མཁའ་དང་། གསེར་དང༌། ཆུ་ལ་སོགས་བ་བཞིན་ནོ། ཞེས་
པ་སྟེ། དཔེར་ན་ནམ་མཁའ་ནི་རང་བཞིན་གྱིས་དག་པ་ཁོ་ན་ཡིན་པས། ཁུག་རླངས་ལ་སོགས་པའི་རྐྱེན་གྱིས་ནམ་མཁའ་མ་དག་གོ ཞེས་བྱ་བ་དང༌། དེ་བྲལ་ཞིང་དྭངས་པ་དག་གོ་ཞེས་འཇིག་རྟེན་ན་དམིགས་ཀྱང་

ནམ་མཁའི་རང་བཞིན་འགྱུར་བས་ཁས་བླང་དུ་ཡང་མི་རུང་ལ། རང་གི་ངོ་བོ་དག་ཅིང་སྟོང་པ་འདུས་མ་བྱས་པ་ལ། རང་ལས་རང་དག་པ་དང༌། གཞན་ལས་དག་པ་ཡང་མི་རུང་མོད་ཀྱང༌། ཐ་སྙད་ཙམ་དེ་འབྲེལ་པའི་བློ་
འཁྲུལ་པ་དག་ནམ་མཁའ་དག་པ་དང་མ་དག་པར་འཛིན་པ་ནི་ནོར་བ་ཁོ་ནའོ། །དེ་བཞིན་དུ་ཡོངས་སུ་གྲུབ་པའི་ཆོས་ཉིད་རང་བཞིན་གྱི་དག་པ་ལ། རྣམ་པར་རྟོག་པའི་ཁུག་རླངས་དང་བྲལ་བ་ལྟར་སྣང་ཡང་ཡོངས་གྲུབ་
འགྱུར་བར་ཁས་མི་བླང་ཞི་བདག་གཞན་དང་གཉིས་ཡིན་གཉིས་མ་ཡིན་དུ་སྐྱེ་འགག་མེད་པ་ཁོ་ན་ཡིན་ནོ། །དེ་བཞིན་དུ་གསེར་ཡང་བཟང་པ་ཉིད་དུ་གནས་པ་ལ་དྲི་མས་འགྱུར་བ་མ་ཡིན་བ་དང༌། ཆུ་ཡང་དང་ཞིང་བརླན་
པ་ཉིད་དུ་གནས་པ་ལ་རྙོག་མ་ནི་སའི་རྫབ་དང་འབྲེལ་ཀྱང་ངོ་བོ་འགྱུར་བ་ཡང་མ་ཡིན་བ་ལྟར། ཕྱིན་ཅི་མ་ལོག་པའི་ལམ་དང་དཀར་བའི་ཆོས་ཀྱང་དེ་མི་ཤེས་པའི་རྟོག་པས་དྲི་མ་དང་རྙོག་མ་ཅན་དུ་འགྱུར་བར་ཟད་ཀྱིས།
ཟག་པ་མེད་པའི་ཆོས་དེ་དག་འགྱུར་བར་ཁས་མི་བླང་ངོ༌། །དེའི་ཕྱིར་རང་བཞིན་གྱིས་འོད་གསལ་བའི་དྲི་མ་མེད་པ་ནི་འདུས་མ་བྱས་ལ་འགྱུར་བ་མེད་པ་ཉིད་དོ། །དེས་ན་གནས་ཡོངས་སུ་གྱུར་པའི་ཐ་སྙད་ཀྱིས་བརྗོད་
ཀྱང་ཆོས་ཉིད་ནི་རྟག་པ་ཞེས་ཀྱང་བྱའོ། །སོགས་པའི་སྒྲས་ནི། པད་མའི་སྦུབས་ན་སངས་རྒྱས་ཡོད་པ་དང༌། སྦྲང་མའི་ཁྲོད་ན་སྦྲང་རྩི་ཡོད་པ་དང༌། སྦུན་མའི་ནང་ན་འབྲུ་དང༌། མི་གཙང་པའི་ནང་གི་གསེར་དང༌། སའི་

།ནང་ན་གཏེར་དང་། ཤིང་འབྲས་ལས་ཤིང་དང༌། གོས་རུལ་གྱི་ནང་ན་རིན་པོ་ཆེའི་སྐུ་དང་། མི་མོའི་ལྟོ་བ་ན་འཁོར་ལོ་སྒྱུར་བ་དང་། ས་འདམ་གྱི་ནང་ན་གསེར་གྱི་སྐུ་ལྟ་བུ་རྣམས་ཀྱང་ཡིན་
ཏེ༑ འདོད་ཆགས་དང་། ཞེ་སྡང་དང༌། གཏི་མུག་བག་ལ་ཉལ་གསུམ་དང་། ཀུན་ནི་ལྡང་བ་དྲག་པོ་དང་བཞི་ནི་འཇིག་རྟེན་གྱི་ལམ་བསྒོམ་པས་སྤང་བྱའོ། །མ་རིག་བག་ཆག་ཀྱིས་ནི་ཤེས་བྱའི་གནས་རྟོགས་པའི་ཤེས་པས་
སྤང་བྱའོ། མཐོང་སྤངས་ནི་མཐོང་བའི་ལམ་གྱིས་སྤོང་བའོ། བསྒོམ་སྤངས་ནི་བསྒོམ་པས་སྤོང་བའོ། མ་དག་པའི་སའི་ཤེས་སྒྲིབ་ནི། མཉམ་རྗེས་ཀྱི་ཡེ་ཤེས་གཉིས་ཀྱིས་སྤོང་བའོ། དག་པའི་ཤེས་སྒྲིབ་ནི་རྡོ་རྗེ་ལྟ་བུས་
Z19
སྤོངས་ཏེ། སངས་རྒྱས་ཀྱི་སྙིང་པོ་དང༌། ཆོས་ཀྱི་རོ་དང༌། དོན་གྱི་སྙིང་པོ་དང་། རང་བཞིན་འོད་གསལ་བ་དང༌། འགྱུར་བ་མེད་པ་དང་ཡེ་ཤེས་རྒྱས་པ་དང༌། ཆོས་སྐུ་དང༌། ལོངས་སྐུ་དང་། སྤྲུལ་སྐུ་རྣམས་ནི་རྣམ་པར་དག་
པའི་ངོ་བོ་མི་འགྱུར་བ་ལྷུན་གྱིས་གྲུབ་པ་སྟེ། འདི་རྣམས་ནི་རྒྱུད་བླ་མ་དང༌། སྙིང་པོའི་མདོ་ལས་བྱུང་ངོ༌། །འདི་ལ་བསལ་བྱ་ཅི་ཡང་མེད། བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་
མཐོང་ན་རྣམ་པར་གྲོལ། །རྣམ་དབྱེར་བཅས་པའི་མཚན་ཉིད་ཅན། །གློ་བུར་དག་གི་ཁམས་སྟོང་གི །རྣམ་དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་པ་མིན།།ཞེས་སྒྲོ་འདོགས་པ་དང་སྐར་པའི་མཐའ་ལས་

གྲོལ་བའི་རྣམ་པ་ཀུན་ཀྱི་མཆོག་དང་ལྡན་པའི་སྟོང་པ་ཉིད་ཀྱི་མཚན་ཉིད་བསྟན་པ་ཡིན་ནོ། །རྫོགས་པར་བསྟན་པ་ནི། ཆོས་དང་ཆོས་ཉིད་རྣམ་པར་འབྱེད་པ། མགོན་པོ་འཕག་པ་བྱམས་པས་གསུངས་པ་རྫོགས་སོ།།
ཞེས་ཆོས་ནི་གཉིས་དང་ཅི་ལྟར་མངོན་བར་སྣང་བ་དང། ཆོས་ཉིད་ནི་དེ་བཞིན་ཉིད་རྣམ་པར་འབྱེད་པ་བསྟན་པའོ།། །།མ་ཕམ་རྒྱལ་བས་སྙིགས་དུས་འགྲོ་བ་ལ། །ཐུགས་རྗེས་བསྟན་པའི་སྙིང་པོ་གསལ་མཛད་ཕྱིར།
ཆོས་དང་ཆོས་ཉིད་རྣམ་པར་འབྱེད་པ་མཛད། །རིག་ཅན་རྣམས་ཀྱིས་དེ་ལ་འཇུག་ཕྱིར་རོ། །བདག་འདྲ་བླུན་པོའི་སྤྱོད་ཡུལ་མ་ཡིན་ཀྱང༌། །ཐོགས་མེད་ཀླུ་སྒྲུབ་དགོངས་པའི་ངག་དོན་ལ། །བརྟེན་ནས་ཟབ་མོ་རྣམ་པར་
འགྲེལ་པ་བྱས། །དགེ་བས་མཐའ་འབྲལ་དོན་ལ་འཇུག་པར་ཤོག །ཆོས་དང་ཆོས་ཉིད་རྣམ་པར་འབྱེད་པ་རྒྱས་པར་འགྲེལ་པ་རྣམ་པར་བཤད་པའི་རྒྱན་ཅེས་བྱ་བ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་I9
རྗེས་སུ་བཟུང་བ། རང་བྱུང་རྡོ་རྗེས། རང་ཉིད་ཀྱིས་སྣང་བར་བྱ་བ་དང༌། དགེ་བའི་བཤེས་གཉེན་མཁས་གྲུབ་དུ་མས་བསྐུལ་བ་དང༌། ཁྱད་པར་དུ་ཡང། དགེ་བའི་བཤེས་གཉེན་ཀུན་དགའ་བྱམས་པས་བསྐུལ་བ་ལ་
བརྟེན་ནས་གསལ་བར་བྱས་པའོ། འདི་ནི་པཎ་ཊི་ཏ་མ་ཧ་ཛྙ་ན་དང༌། བློ་ལྡན་ཤེས་རབ་ཀྱིས་བསྒྱུར་བའོ། སྤྲེལ་ལོ་ཟླ་བ་དང་པོ་ལ་བདེ་ཆེན་དུ་མཛད་པའོ། །སྦྲི། ཞུས་སོ།།

